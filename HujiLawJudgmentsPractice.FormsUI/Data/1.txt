<h1>דיני הנזיקין במשפט</h1>
<table align="right" border="1" cellpadding="0" cellspacing="0" style="width:1041px">
	<tbody>
		<tr>
			<td style="width:57px">
			<p><strong>שם פס&quot;ד</strong></p>
			</td>
			<td style="width:66px">
			<p><strong>מי נגד מי + עילה</strong></p>
			</td>
			<td style="width:161px">
			<p><strong>עובדות +שאלה משפטית</strong></p>
			</td>
			<td style="width:104px">
			<p><strong>ערכאות קודמות</strong></p>
			</td>
			<td style="width:451px">
			<p><strong>הלכה +דעות מיעוט</strong></p>
			</td>
			<td style="width:202px">
			<p><strong>התייחסות בשיעור לפסק הדין \ דוקטרינות</strong></p>
			</td>
		</tr>
		<tr>
			<td style="width:57px">
			<p>מדינת ישראל נ&#39; חברה קבלנית האחים אהרון&nbsp; בע&quot;מ</p>
			</td>
			<td style="width:66px">
			<p><strong>תובע</strong>: חברה קבלנית שהשכירה דירות למשרד הביטחון</p>

			<p><strong>נתבע</strong>: משרד הביטחון- השוכר.</p>

			<p><strong>עילה</strong>: הפרת חוזה, נזיקין (השגת גבול), עשיית עושר</p>
			</td>
			<td style="width:161px">
			<p>המדינה שכרה שש דירות בבניין שבבעלות חב&#39; אהרון. המדינה פינתה את הדירות באיחור של 15 חודש מתום חוזה השכירות ולאחר שנתבעה על ידי החברה. אהרון תבעה את פינוי הנכס, על נזקים שנגרמו לה, והכי חשוב לענייננו: <strong>תבעה הן פיצויים מוסכמים לפי החוזה (150% מדמי השכירות) והן דמי שימוש ראויים על התקופה שלא פונה הנכס.</strong>&nbsp;</p>

			<p>&nbsp;</p>

			<p><strong>האם ניתן לקבל בגין עילות שונות סעדים העונים על אותו נזק/אינטרס מוגן?</strong></p>
			</td>
			<td style="width:104px">
			<p>השלום <strong>קיבל באופן עקרוני את תביעת המשכירה</strong> ופסק לה עבור כל חודש עיכוב במסירת הנכס, וכן עבור תקופה נוספת בה נערכו בו שיפוצים, הן דמי שימוש ראויים, והן פיצויים מוסכמים. <strong>הרוב במחוזי דחה את ערעור השוכרת</strong> על &quot;כפל הפיצוי&quot; בטענה שיש להבחין בין צירוף של פיצויים מוסכמים+ פיצויים בגין נזק שהוכח (לא קביל) לבין פיצויים מוסכמים+ שכר ראוי לפי ע&quot;ע (כן קביל). שופטת המיעוט לא קיבלה את ההבחנה ולדידה שני המקרים לא קבילים.</p>
			</td>
			<td style="width:451px">
			<p><strong>הערעור מתקבל. הלכה: ניתן לתבוע פיצויים במספר מסלולים כל עוד אין כפל פיצוי בגין אותו הנזק, וכל עוד אין סתירה בין הפיצויים. </strong></p>

			<p>&nbsp;</p>

			<p>כששוכר מתעכב בפינוי הנכס עשויות לעמוד למשכיר עילות שונות לסעד כספי: פיצוי נזק בגין הפרת <strong>חוזה</strong>, פיצויי <strong>נזיקין</strong>, <strong>עשיית עושר</strong>. במקרה השכיח, וכל עוד לא הוכח אחרת, ישווה הסעד בגין כל עילה לסכום ששוכר היה משלם למשכיר בעד שימוש דומה בנכס על יסוד מו&quot;מ חופשי&ndash; כלומר הסכום המגלם דמי שכירות ראויים. במצב זה עשויים לחול סימולטנית ענפים שונים של דיני חיובים- חוזים, נזיקין וע&quot;ע. מדובר בכלל &quot;טריטוריאלי&quot; הקובע את תחולתן העקרונית של נורמות מענפי משפט שונים על סיטואציה עובדתית אחת. אולם קיומן של עילות שונות אינו מוליד בהכרח סעדים שונים מצטברים. <strong>שאלת סעדים מצטברים נבחנת בכל מקרה לגופו, תוך קיום שני תנאים</strong>: (1) קבלת סעד אחד אינה סותרת במהותה קבל סעד אחר. (2) צירוף הסעדים אינו מביא להתעשרות שלא על-פי דין של הנושה. האם במקרה דנן זכאית המשכירה לשני הסעדים? נפגע אינטרס הציפייה (מכך שלא השכירה בתקופה זו) ואינטרס שלא יהיה ע&quot;ע. תשלום דמי שכירות ראויים מגן על שני האינטרסים האלה- גם מעמיד את המשכירה במצב בו הייתה לו הנכס היה מפונה והייתה משכירה אותו מחדש, וגם לוקח את ההתעשרות מהמדינה ומחזיר אותה למשכירה (כמובן, שאם היו נגרמים נזקים גדולים יותר מדמי שכירות ראויים, או שהתעשרות המדינה הייתה גדולה יותר, הייתה המשכירה יכולה לנסות להוכיח זאת, אולם לא כך בענייננו). פסיקת שני הסעדים תביא לכפל פיצוי והתעשרות המשכירה שלא כדין. מאחר ותכליתם של פיצויים מוסכמים להגן גם על אינטרס הציפייה, הרי שאותו נימוק לכך שהמשכירה אינה זכאית להצטברות פיצויים בגין נזק שהוכח לדמי שכירות ראויים בעילת ע&quot;ע, תופס גם לעניין הימנעות מצירוף פיצויים לדמי שכירות ראויים כאלה. כמובן, כאשר פיצויים מוסכמים עונים על ראש נזק אחד, ואילו פיצויים רגילים (לפי ס&#39; 10 לחוק התרופות למשל) על ראש נזק אחר, הם יכולים להיות מצטברים, כי אין כפל פיצוי.</p>
			</td>
			<td style="width:202px">
			<p>יש משכיר ושוכר- המשכיר (חברה קבלנית) תובע את השוכר (מדינת ישראל) על פיצויים בגין עשיית עושר ובנוסף על פיצויים מוסכמים (תביעה חוזית). זה בעצם ערעור של השוכר על הפיצויים המוסכמים.</p>

			<p>נקבע שניתן לתבוע בכל הענפים - כמספר העילות כך מספר התביעות, אך קיימות על כך מספר מגבלות. <strong>לא ניתן לקבל סעד כפול בגין אותה הפרה</strong>. יש בחירה של התובע בגין איזו עילה לתבוע במקרה כזה. הדבר מקביל למקרה של פיצויים חיוביים ושליליים בחוזים באותו זמן. ביהמ&quot;ש קבע שמותר לצדדים לקבוע את הסעד במקרה של הפרה בחוזה. בנוסף, נתינת פיצויים פעמיים על אותה הפרה זו עשיית עושר שלא כדין. משמע, שהכלל הוא ש<strong>ניתן לתבוע פיצויים במספר מסלולים כל עוד אין כפל פיצוי בגין אותו הנזק, וכל עוד אין סתירה בין הפיצויים</strong> (למשל כמו שבחוזים א&quot;א לתבוע פיצויים של ביטול ואכיפה).</p>
			</td>
		</tr>
		<tr>
			<td style="width:57px">
			<p>א.ש.י.ר יבוא והפצה ואח&#39; נ. פורום אביזרים ומוצרי צריכה בע&quot;מ ואח&#39;</p>
			</td>
			<td style="width:66px">
			<p><strong>תובע</strong>: חברה יצרנית. <strong>נתבע</strong>: חברת יצרנית</p>

			<p><strong>עילה</strong>: קניין רוחני, ע&quot;ע.</p>
			</td>
			<td style="width:161px">
			<p>ראובן מחקה או מעתיק מוצר שיוצר על ידי שמעון. ראובן מפיץ את המוצר ומקבל כתוצאה מכך טובת הנאה. לשמעון אין זכות במוצר מכוח הדינים הסטטוטוריים בדבר הקניין הרוחני. הוא אף אינו מבצע עוולה של גניבת עין.</p>

			<p><strong>האם עומדת לשמעון זכות כלפי ראובן להשבתה של טובת הנאה מכוח דיני עשיית עושר ולא במשפט?</strong></p>
			</td>
			<td style="width:104px">
			<p><span dir="LTR">XXX</span></p>
			</td>
			<td style="width:451px">
			<p>כל השופטים סבורים שחיקוי או העתקה של מוצר &quot;כשלעצמם&quot;,&nbsp; בהיעדר קניין רוחני במוצר ע&quot;פ הדינים הסטטוטוריים, ובלא שההעתקה תהווה עוולה או פגיעה ביחסי אמון או בסוד מסחרי- אינה מעניקה זכות להשבה בע&quot;ע.</p>

			<p>תנאי לקיומה של השבה הוא שלהעתקה יתווסף <strong>&quot;יסוד נוסף&quot;</strong>. חלוקים באשר ליסוד הנוסף. <strong>ש&quot;כ וברק (ההלכה)</strong>: מסכימים כי היסוד הנוסף יכול להיות יסוד פנימי לע&quot;ע (אין צורך בעילה חיצונית למשל מדיני הקניין הרוחני ש<strong>לא</strong> מהווים הסדר שלילי), אולם חולקים באשר למהות התנאי: ש&quot;כ- היסוד הנוסף מאופיין ב&quot;חוסר תום לב, התנהגות פסולה הפוגעת בחוש ההגינות והצדק&quot;. ברק: כאשר החיקוי נעשה תוך הפרת עקרון תום הלב האובייקטיבי (למשל, נסיבות של תחרות לא הוגנת, הגם שאינה נחשבת עוולה) או נסיבות אחרות ההופכות את ההתעשרות לבלתי צודקת. כל ענף משפט ומערך השיקולים והאיזונים הנערך בו.</p>

			<p><strong>אנגלרד (מיעוט)</strong>: היסוד הנוסף צריך להיות חיצוני לע&quot;ע.</p>

			<p><strong>חשין (מיעוט)</strong>: יסוד נוסף בעל &quot;עוצמה ניכרת- כמעין עוולה&quot;, הרף הגבוה הוא תוצאה של ההסדר השלילי שיוצרים דיני הקניין הרוחני, השולל תחולת ע&quot;ע (זאת אומרת שדיני הקניין הרוחני מהווים הסדר שלילי, ואם הם לא חלים- אין עילה).</p>

			<p><strong>דיון תיאורטי כללי</strong>: כאשר החוק לא מתייחס למשהו- אפשרות א&#39;- יושלם על ידי דין אחר. ב&#39;- לקונה שתושלם על ידי היקש וכו&#39;. ג- הסדר שלילי.&nbsp; ההכרעה בין האפשרויות היא פרשנות לפי תכלית החוק [לגבי פקודת הנזיקין למשל- הוכרע ב<strong>גורדון</strong> שאפשר לחפש פתרון בעוולות אחרות בפקודה (כלומר אפשרות א&#39;).] לעניין קניין רוחני- אנגלרד סובר שיש הסדר שלילי שמונע הגנה מדיני הקניין הרוחני אך לא מדינים אחרים. חשין סובר שההסדר השלילי נוגע גם לדינים אחרים. ברק לא מכריע אם בכלל יש הסדר שלילי. אמנם, &quot;המפרש חוק אחד מפרש את החוקים כולם&quot; לכן יש לתת משקל להסדרים שבקניין רוחני במענה לשאלה האם יש זכות לפי ע&quot;ע. הזכות להשבה לפי ע&quot;ע אינה מותנית בהפרת זכות קניינית דווקא.</p>

			<p>דין מיוחד עדיף על דין כללי. כאשר הדין הכללי מאוחר יותר דחייתו קשה ולכן יש לעמוד במספר תנאים, העדיפות למיוחד תינתן, בין השאר, רק אם בין שתי הנורמות קיימת סתירה שאינה ניתנת ליישוב. בענייננו אין סתירה כזו בין &quot;ההסדר השלילי&quot; כביכול בקניין רוחני לבין ע&quot;ע. &nbsp;הקטגוריות של ע&quot;ע לעולם אינן סגורות.&nbsp;</p>
			</td>
			<td style="width:202px">
			<p>הייתה חברה שייצרה סבוניות וחברה שהעתיקה את המוצר ממנה אחד לאחד (כשלא נרשם פטנט). מדובר בדיני קניין רוחני (דיני פטנטים) אל מול דיני עשיית עושר. לחברה שייצרה את הסבוניות המקוריות נחסמה העילה לתביעה בגין דיני פטנטים מאחר שיש בענף זה מגבלות צורניות ומגבלות זמן. ביהמ&quot;ש החליט שניתן עדיין לתבוע בגין עשיית עושר.</p>

			<p>&nbsp;</p>
			</td>
		</tr>
		<tr>
			<td style="width:57px">
			<p>אלוניל נ. מקדולנד</p>
			</td>
			<td style="width:66px">
			<p><strong>תובע: </strong>אריאל מקדונלד <strong>נתבע: </strong>מקדונלדס <strong>עילה: </strong>ע&quot;ע, זכות לפרסום, פגיעה בפרטיות (העילה הנזיקית)</p>
			</td>
			<td style="width:161px">
			<p>מקדונלדס עשתה שימוש בשמו של אריאל מקדונלד. כתוצאה מכך ברגר קינג ביטלה את החוזה עימו.</p>

			<p>(תביעה שכנגד- מקדונלדס תובעים את מקדונלד על הפרת סימן המסחר שלהם..)</p>
			</td>
			<td style="width:104px">
			<p><span dir="LTR">XXX</span></p>
			</td>
			<td style="width:451px">
			<p>העושה שימוש מסחרי בדמותו של אדם, בשמו או בקולו, מבלי לקבל רשותו לשם כך, מתעשר ולא במשפט. זוהי זכייה &quot;שלא על פי זכות שבדין&quot; בכך שהיא באה תוך פגיעה בזכות לפרסום של אחר. שימוש לא מורשה בה יש בו משום התנהגות פסולה ובלתי הוגנת, העולה לכדי &quot;יסוד נוסף&quot;, אשר הופך את ההתעשרות לבלתי צודקת. המפר את זכות הפרסום של האחר יחויב בהשבה בין אם הפיק מהפרסום תועלת מסחרית-כספית ובין אם לאו. הרווח מבטא את החיסכון שבאי תשלום דמי השימוש. הזכות לפרסום אינה תלויה בהכרח בזכות לפרטיות והיא מקנה זכות תביעה עצמאית בע&quot;ע. ניתן לפטור הנתבע מהשבה &quot;אם ראה שהזכייה לא הייתה כרוכה בחסרון המזכה או שראה נסיבות אחרות העושות את ההשבה בלתי צודקת&quot;- בבואו לבחון זאת יתחשב בית המשפט בזכותו של הנתבע לחופש הביטוי, וכך ימנע מהטלת אחריות, במקרים בהם השימוש נעשה לצרכים של סאטירה או לצרכים חדשותיים, למשל. ככלל-&nbsp; ניתן באופן עקרוני לקבל סעד עפ&quot;י שני התחומים במקביל. אבל, בנסיבות המקרה הפרטניות נשללה זכאותו לפיצויים.</p>
			</td>
			<td style="width:202px">
			<p>הייתה פגיעה בזכות לפרטיות- שבארץ היא בעצם פגיעה <strong>נזיקית</strong>, ובדיני עשיית עושר. ביהמ&quot;ש קבע שלא הייתה פגיעה נזיקית, אך לא פסל לבחון את דיני ע&quot;ע. <strong>גם אם אין תביעה בנזיקין או בחוזים, התובע תמיד יכול לתבוע ולזכות בפיצוי אם ענף אחר מאפשר זאת (ובד&quot;כ יהיה מדובר בדיני ע&quot;ע).</strong> בסופו של דבר ביהמ&quot;ש דחה גם זאת, אך הם כן דנו בכך.</p>
			</td>
		</tr>
		<tr>
			<td style="width:57px">
			<p>אדרס נ. הרלו</p>
			</td>
			<td style="width:66px">
			<p><strong>תובע</strong>: אדרס, חברה ישראלית <strong>נתבע: </strong>ספק גרמני</p>

			<p><strong>עילה: </strong>ע&quot;ע</p>
			</td>
			<td style="width:161px">
			<p>חברה גרמנית (ספק) שעקב מלחמת יוה&quot;כ התעכבה באספקת ברזל ואף לא סיפקה חלק מהברזל שהוזמן.</p>

			<p>הספקית מכרה את הברזל ללקוח אחר ברווח רב.</p>

			<p>תיאורטית יש עילה חוזית של הפרת חוזה, אך במקרה זה לא היתה הודעה על ההפרה, ולכן לא התקיימה העילה כאמור.</p>

			<p>האם ניתן לתבוע בע&quot;ע?</p>
			</td>
			<td style="width:104px">
			<p><span dir="LTR">XXX</span></p>
			</td>
			<td style="width:451px">
			<p><strong>עצם אי היכולת לתבוע בדיני חוזים לא מבטלת את הזכות לתבוע לפי דינים אחרים</strong> &ndash; במקרה זה דיני עשיית עושר.</p>

			<p>&nbsp;</p>

			<p>אין כל מניעה עקרונית לתחולתם ביחד של הדינים השונים (חוזים, נזיקין, עשיית עושר). לעתים יגן כל ענף משפטי על אינטרס נפרד, ולעתים יגן ענף משפטי אחד על מספר אינטרסים, באופן שתהא הגנה צולבת על אינטרס אחד באמצעות ענפי משפט שונים. גם אין מניעה עקרונית מצד הדין המהותי (מלבד בעיות דיוניות) לקבל פיצוי על חלק מהנזק בענף משפטי אחד, ואת השאר מענף משפטי אחר. אין בכל אלו בעיה, ובלבד שיישמרו שני תנאים:</p>

			<p>1- הנפגע לא יתעשר שלא כדין מצירוף זה.</p>

			<p>2- קבלת סעד אחד אינה סותרת, מבחינת מהות העניין, קבלת סעד אחר.</p>
			</td>
			<td style="width:202px">
			<p><span dir="LTR">XXX</span></p>
			</td>
		</tr>
		<tr>
			<td style="width:57px">
			<p><span dir="LTR">Adidas Salamon</span> נ. ג&#39;לאל יאסין</p>
			</td>
			<td style="width:66px">
			<p><strong>תובע: </strong>אדידס</p>

			<p><strong>נתבע:</strong> ג&#39;לאל יאסין&nbsp; (יבואן נעליים)</p>

			<p><strong>עילה: </strong>הפרה של סימן מסחר רשום + ע&quot;ע</p>
			</td>
			<td style="width:161px">
			<p>אדידס מייצרת נעליים שיש עליהם סימן של 3 פסים (סימן מסחר רשום). הנתבע ייבא מסין נעליים עם 4 פסים. המשלוח עוכב ע&quot;י המכס. התובעת ביקשה לאסור על שימוש בנעליים, על השמדתן ולפיצויים.</p>

			<p><strong>האם קמה עילת תביעה בעשיית עושר ולא במשפט כאשר דיני הקניין לא הופרו?</strong></p>
			</td>
			<td style="width:104px">
			<p>המחוזי דחה את התביעה של אדידס</p>
			</td>
			<td style="width:451px">
			<p>היקף תחולתם של דיני ע&quot;ע תלוי בשאלה באיזו מידה הדין הספציפי החל מהווה הסדר כולל השולל התערבות של דינים חיצוניים לו; זאת מכיוון שתנאי להקמת העילה לפי חוק עשיית עושר הוא שהתעשרותו של הזוכה תהיה &quot;שלא על&nbsp;פי זכות שבדין&quot;, כלומר שלהעתקה או לחיקוי ייתוסף &quot;<strong>יסוד נוסף</strong>&quot; בעל מטען ערכי שלילי; כי טרם מתן פיצוי מכח דיני עשיית עושר יש לוודא שלא ייווצר מצב של כפל פיצוי; וכי מכח דיני עשיית עושר ניתן להעניק, בעת הצורך, מגוון סעדים הכוללים גם צווי מניעה, חרף העובדה שסעדים אלו אינם נזכרים מפורשות בחוק עשיית עושר.</p>

			<p>גם אם נניח לצורך הדיון כי דחיית הטענה לגבי הפרתו של סימן מסחר רשום אינה שוללת עילה חלופית בעשיית עושר, נראה של<strong>דחייה זו משקל משמעותי ביותר בבחינת התקיימותם של יסודות העילה החלופית</strong>, בייחוד בהינתן היעדר הטעיה.</p>

			<p>לאפשר למי שידו אינה משגת לרכוש נעלי אדידס &quot;לחוות חוויה של נעילת נעליים עם ארבעה פסים, המזכירות במשהו את נעלי אדידס&quot;- <strong>אינה מטרה לגיטימית. </strong></p>
			</td>
			<td style="width:202px">
			<p>לעניין הפרת סימן רשום הוחלט שההעתקה לא הייתה מושלמת ואף היה רשום <span dir="LTR">SYDNEY</span> שלוש פעמים באופן בולט על הנעל. לעניין עשיית עושר &ndash; ביהמ&quot;ש בעצם מצמצם את ההלכה שנקבעה ב-א.ש.י.ר לא הייתה &quot;זכות ממוסדת&quot; של קניין רוחני ולכן ביהמ&quot;ש אפשר ללכת לע&quot;ע. כאן הייתה &quot;זכות ממוסדת&quot; בקניין רוחני, ולכן משזו נדחתה, נסתמה גם הדרך לע&quot;ע.</p>

			<p>&nbsp;</p>
			</td>
		</tr>
	</tbody>
</table>

<p>&nbsp;</p>
