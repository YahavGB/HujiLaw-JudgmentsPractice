<h1>אחריות רשויות ציבור</h1>
<table align="right" border="1" cellpadding="0" cellspacing="0" style="width:1041px">
	<tbody>
		<tr>
			<td style="width:63px">
			<p><strong>שם פס&quot;ד</strong></p>
			</td>
			<td style="width:63px">
			<p><strong>מי נגד מי + עילה</strong></p>
			</td>
			<td style="width:173px">
			<p><strong>עובדות +שאלה משפטית</strong></p>
			</td>
			<td style="width:122px">
			<p><strong>ערכאות קודמות</strong></p>
			</td>
			<td style="width:418px">
			<p><strong>הלכה +דעות מיעוט</strong></p>
			</td>
			<td style="width:202px">
			<p><strong>התייחסות בשיעור לפסק הדין</strong></p>
			</td>
		</tr>
		<tr>
			<td style="width:63px">
			<ol>
				<li>ע&quot;א 1678/01 <strong>מדינת ישראל נ. וייס</strong>, פ&quot;ד נח (5) 167 (סע&#39; 9-7, 13-17 לפס&quot;ד השופטת דורנר, ופס&quot;ד של ריבלין)</li>
			</ol>
			</td>
			<td style="width:63px">
			<p><strong>תובע</strong>: משפחת וייס שסבלה מהטרדות <strong>נתבע: </strong>המשטרה <strong>עילה</strong>: עוולת הרשלנות על שלא נתנה מענה לתלונות וכן בגין הפרת חובה חקוקה</p>
			</td>
			<td style="width:173px">
			<p>לא בחומר- משפ&#39; וייס גרה בסמוך לישיבה וסבלה מהתנכלויות שונות של קב&#39; מהישיבה. המשפחה הגישה למשטרה תלונות חוזרות ונשנות על נזקים בגוף, נפש ורכוש אולם התלונות לא הניבו תוצאות (המשטרה סיווגה את זה כ&quot;סכסוך שכנים&quot;).</p>

			<p><strong>השאלה המשפטית: </strong>האם יש להטיל אחריות על המשטרה בגין אי מניעת מעשה פלילי?</p>
			</td>
			<td style="width:122px">
			<p>לא בחומר-המשיבים הגישו למחוזי תביעת פיצויים, בין היתר כנגד המשטרה. המחוזי קיבל את התביעה וחייב את המשטרה בנזקי המשיבים מכוח עוולת הרשלנות והפרת חובה חקוקה. על כך המדינה מערערת וטוענת שהמשטרה פעלה בצורה סבירה וראויה בהתחשב בעומס עמו היא מתמודדת</p>
			</td>
			<td style="width:418px">
			<p><strong>דורנר</strong>: הגשת תלונה במשטרה מקרבת את המתלוננים למשטרה באופן בו <strong>חובת הזהירות</strong> הכללית של המשטרה לאזרחים הופכת <strong>קונקרטית</strong> כלפי המתלוננים. למשטרה שק&quot;ד איך לטפל בתלונה- אך אינה רשאית להתעלם ממנה. יש לה חופש פעולה אך אין היא חסינה מביקורת. לאור התלונות הרבות בענייננו והצבעה על מקום הימצאם של החשודים, מסתמן טיפול רשלני בבירור התלונות של המשפחה ולכן יש <strong>לחייב</strong> את המשטרה ב<strong>רשלנות</strong> (למשטרה שק&quot;ד רק בדרך הטיפול בתלונה ולא בשאלה האם לטפל בה).</p>

			<p><strong>ריבלין</strong>: מסכים. למשטרה יכולה לקום חובת זהירות לפרט ולא רק כלפי הציבור בכללותו. במקרה הנדון נוצרו יחסים קרובים שמקימים את חובת המשטרה כלפי משפ&#39; וייס. חובה זו הופרה.</p>

			<p>בהחלט ייתכנו מקרים שבהם תקיים הרשות את החובות המוטלות עליה במידה ראויה, בשקידה ובקפדנות בלא שמאמצים אלה יניבו את התוצאות הרצויות. באותם המקרים אין מקום להטיל על הרשות אחריות לנזקים, אם נגרמו כאלה. לא כן במקרה שלפנינו שבו התברר מתוך עובדות, שאינן שנויות במחלוקת, כי המשטרה פעלה ברשלנות שאין להשלים עמה ובאופן שאינו מתיישב בשום פנים עם הסטנדרטים ועם החובות המוטלות עליה כמי שמופקדת על שמירת שלום הציבור וביטחונו</p>
			</td>
			<td style="width:202px">
			<p>המשטרה היא גוף ביצועי שמלאכתו רבה ומשאביו מוגבלים, וממילא עליו לקבוע, לעתים במצבי דחק קשים, סדרי עדיפויות וקדימויות בביצוע משימותיו. בהחלטות אלה נתון למשטרה מתחם רחב של שק&quot;ד, אך מתחם זה אינו בלתי מוגבל. המשטרה אמונה על שמירת ביטחונם של התושבים. עליה לאכוף את שלטון החוק. <strong>המשטרה אינה זכאית לחסינות</strong>. אמנם, קביעת המדיניות המשפטית הרצויה בעיצוב חובת הזהירות הקונקרטית המוטלת על המשטרה מחייבת הישמרות מפני הרתעת-יתר, שתפגע בפעילותה השוטפת של המשטרה בכך שתביא להססנות ולסרבול. כן יש להישמר מפני &quot;הצפה&quot; של המערכת המשפטית בתביעות אזרחיות כלפי המשטרה, שיביאו לדלדול נוסף של משאביה המצומצמים. תביעות אלה אף עלולות להביא לעיוות השק&quot;ד המשטרתי כך שיינתנו משקל רב מדי לאחריות הנזיקית, שבה על המשטרה לשאת, ומשקל מועט מדי לתועלת החברתית של פעילויותיה; אלא ששיקולים אלה אינם שוללים את חובת הזהירות של המשטרה.</p>
			</td>
		</tr>
		<tr>
			<td style="width:63px">
			<p>ע&quot;א 5964/92 <strong>גמאל קאסם בני עודה נ. מדינת ישראל</strong> פ&quot;ד נו (4) 1</p>
			</td>
			<td style="width:63px">
			<p><strong>תובע: </strong>שני פלסטינים (בחור אחד ועיזבונו של השני) <strong>נתבע:</strong> מ&quot;י <strong>עילה:</strong> רשלנות חיילים שירו בהם.</p>
			</td>
			<td style="width:173px">
			<p>במהלך האינתיפאדה הראשונה, נכנס רכב צה&quot;לי לעיירה טמון והגיע למסגרייה. שלושת האנשים שהיו נוכחים בה נמלטו מהמקום. חיילי צה&quot;ל רדפו אחריהם וירו בהם. סעוד וג&#39;מאל נפגעו. סעוד נפטר מפצעיו וג&#39;מאל נפגע בברכו. הירי בוצע ללא &quot;נוהל מעצר חשוד&quot; ואף לא הוכח שהם אכן היו חשודים. מעבר לכך, הכוח הצה&quot;לי לא עמד תחת שום סכנה במהלך הפעולה.</p>

			<p><strong>השאלה המשפטית</strong>: האם למדינה יש חסינות מפני תביעות בגין נזקים שגרם צה&quot;ל בעת אירוע ביטחוני בשטחים?</p>

			<p><strong>(ספוילר: </strong>ככל שמדובר בפעולה מלחמתית, לא תקום אחריות).</p>
			</td>
			<td style="width:122px">
			<p>במחוזי נקבע שהמדינה אינה פטורה מאחריות נזיקית לפי &sect;5 לחוק הנזיקין. נקבע שהירי היה רשלני ונפסקו פיצויים לטובת ג&#39;מאל ועזבונו של סעוד, תוך ייחוס של 10% רשלנות תורמת לג&#39;מאל וסעוד. שני הצדדים ערערו על החלטת המחוזי והסכימו ביניהם שהדיון בערעור ידון רק בתחולת &sect;5 לחוק הנזיקין על המקרה.</p>

			<p>&nbsp;</p>
			</td>
			<td style="width:418px">
			<p><strong>ברק</strong>: &sect;5 לחוק הנזיקין פוטר את המדינה מאחריות על נזקים שנובעים מ&quot;מעשה שנעשה ע&quot;י פעולה מלחמתית של צבא-הגנה לישראל&quot;. המושג &quot;פעולה מלחמתית&quot; נועד להבחין בין פעולות המערבות לחימה לעומת פעולות בעלות אופי אזרחי או משטרתי. פעולות לחימה יוצרות סיכון מיוחד, שאינו צפוי במצב עניינים רגיל בו עוסקים דיני הנזיקין. בעניינו אין זו &quot;פעולה מלחמתית&quot;, שכן זו צריכה לכלול רכיבים של פעולת מלחמה ממש כגון תקיפה, חילופי אש, כינוס כוחות וכו&#39; המבטאים את האופי המיוחד של הלחימה. הפעולה בענייננו הייתה בעלת אופי משטרתי ולא לחימתי (הכוח לא היה נתון בסכנה ורק רצה לתפוס את החשודים) לפיכך הסיכון הוא רגיל ודיני הנזיקין מתאימים לחול בסיטואציה. המדינה אינה פטורה מאחריות נזיקית פה.</p>
			</td>
			<td style="width:202px">
			<p>המאבק בין המחוקק לרשות השופטת: בעניין<strong> בני עודה,</strong> עלתה שאלת פרשנות המושג &quot;פעולה מלחמתית&quot;: הרי שלא כל פעילות של צה&quot;ל היא מלחמתית. חלק מהפעילות של צה&quot;ל באיו&quot;ש היא משטרתית בגינה אפשר לתבוע את המדינה על התרשלותה שגרמה נזקים. <strong>גוטל אומר שלאחר פס&quot;ד זה החל מבול של תביעות, כתגובה הכנסת הרחיבה את משמעות המושג &quot;פעולה מלחמתית&quot; (&sect;5(א) מגביל את יכולת התביעה). ואז בא פס&quot;ד עדאללה להלן.</strong></p>

			<p>&nbsp;</p>
			</td>
		</tr>
		<tr>
			<td style="height:28px; width:63px">
			<ol>
				<li>בג&quot;צ 8726/05 <strong>עדאללה נ&#39; שר הביטחון</strong>, סע&#39; 1 &ndash; 3, 30 &ndash;42.</li>
			</ol>

			<p>&nbsp;</p>
			</td>
			<td style="height:28px; width:63px">
			<p><strong>תובע</strong>: עדאללה</p>

			<p><strong>נתבע: </strong>מ&quot;י</p>

			<p><strong>עילה</strong>: חוקתית</p>
			</td>
			<td style="height:28px; width:173px">
			<p>תיקון מס&#39;7 לחוק הנזיקין האזרחיים קובע שהמדינה לא תהא אחראית לנזק שנגרם באזור עימות בשל מעשה שביצעו כוחות הביטחון. לכלל מס&#39; חריגים.</p>

			<p><strong>השאלה המשפטית:</strong> האם החוק חוקתי?</p>
			</td>
			<td style="height:28px; width:122px">
			<p>&nbsp;</p>
			</td>
			<td style="height:28px; width:418px">
			<p>ברק בוחן את החוק ומתמקד ב<strong>&sect;5ג </strong>לתיקון, הקובע שמדינה אינה אחראית&nbsp; בנזיקין לנזק שנגרם באזור עימות בשל מעשה שביצעו כוחות הביטחון. הצמצום שטמון בתיקון פוגע בזכות החוקתית של פלסטיני שניזוק שלא בפעולה מלחמתית- יש לבחון האם הפגיעה עומדת בפסקת ההגבלה:</p>

			<p>לפי ברק הסעיף <strong>אינו מידתי,</strong> אמנם יש קשר רציונלי אך קיים אמצעי שפגיעתו פחותה- די בפטור ב&quot;פעולת לחימה&quot; ובתיקון 4, אין להרחיב זאת יתר על המידה (הדרך המידתית לקיים את תכלית תיקון 7 היא בחינה אינדיבידואלית של כל מקרה האם נופל בגדר &quot;פעולה מלחמתית&quot;). <strong>אחד הנימוקים של המדינה</strong>: התיקון ימנע פיצוי על נזק בצד הפלסטיני, בנוסף על הפיצוי בצד הישראלי.<strong> לנימוק זה אין תשובה לשאלה כיצד הוא מגשים את תועלת הציבור מבחינה ערכית</strong>. לכן שיקול המדינה הוא כנראה להימנע מהגעה לבתי משפט לפרשנות המונח &quot;פעילות מלחמתית&quot;, יותר מאשר הגשמת התועלת הזו. אין כאן מידתיות: התועלת שתצמח למדינה מאי-הגעה לבתי משפט לצורך פרשנות &quot;פעילות מלחמתית&quot; איננה גבוהה מפגיעה בגוף, רכוש וחיים של פלסטינים. <strong>סייג נוסף לס&#39; 5ג: </strong>הקמת ועדה שתבחן תשלום פיצויים לפנים משורת הדין לנפגעים. <strong>האם זה הופך את 5ג למידתי? לא. </strong>עצם זה שזה &quot;לפנים משורת הדין&quot; לא יכול לבסס מידתיות לסעיף. הפיצוי של נפגע ע&quot;י פעולה שאינה מלחמתית של כוחות הביטחון הוא מן הדין, ולא לפנים משורת הדין. גם לאור&nbsp; החריגים- עדיין התיקון אינו מידתי! בנוסף, התיקון לא עומד במבחן המידתיות הצר: התועלת למדינה היא העדר צורך להוכיח שהפעולה נעשתה תחת &quot;פעולה מלחמתית&quot;- תועלת זו אינה מידתית למול הנזק שיגרם לפרטים שנפגעו.</p>
			</td>
			<td style="height:28px; width:202px">
			<p>החלה האינתיפאדה השנייה והורגש שהכנסת הגזימה עם ההגבלות על תביעת המדינה.<strong> נחקק ס&#39;5ג&#39; שקבע חסינות גורפת למדינה על אירועים שקרו בשטחים</strong> (למעט תאונות דרכים, נזקים שנגרמו ע&quot;י המנהל האזרחי וסיטואציות בהן חיילים פעלו באופן מכוון). יחד עם פתרון לפיו יש ועדה שתיתן פיצויי לפנים משורת הדין.</p>

			<p>ביהמ&quot;ש פוסל את &sect;5(ג) לחוק כיוון שאיננו מידתי.</p>

			<p>גוטל מספר שעל פסיקת ביהמ&quot;ש הכנסת לא מגיבה בתיקון נוסף: מציין הרבה סיבות אפשריות אך מציע הסבר נוסף: ביהמ&quot;ש עשה את העבודה בשביל הכנסת- היו ניסיונות לתבוע את המדינה בחו&quot;ל, אך התביעות נדחו בנימוק שזה לא הפורום הנאות. אך בהינתן קיומו של &sect;5(ג), ברור שאם התביעות לא מתבררות במדינה עצמה, קשה לטעון שבירור התביעות בחו&quot;ל אינו נאות.</p>
			</td>
		</tr>
		<tr>
			<td style="width:63px">
			<p>ע&quot;א 6296/00 <strong>קיבוץ מלכיה נ. מדינת ישראל</strong>, פ&quot;ד נט (<span dir="LTR">1</span>) 16 (ס&#39; 1-2, 11</p>
			</td>
			<td style="width:63px">
			<p><strong>תובע: </strong>קיבוץ מלכיה <strong>נתבע:</strong> מ&quot;י <strong>עילה:</strong> עוולת הרשלנות בגין הרס מטעיו בשל צורך ביטחוני</p>
			</td>
			<td style="width:173px">
			<p>הקיבוץ בעל מטע תפוחים שחלק משטחו משיק לגבול עם לבנון. הצבא סלל כביש טשטוש בין המטע לגדר הגבול, כך שכמה פעמים ביום עובר שם רכב צבאי שגורף את אדמת השביל, מה שמעלה אבק שפוגע במטע. בין המערער למשיבה התנהלו מגעים להקטנת נזקיו, אך לאחר כישלון כל המגעים הגיש המערער תביעה כנגד המדינה על שלא נקטה אמצעי זהירות כפי שהיה עליה לנקוט בנסיבות העניין.</p>

			<p><strong>השאלה המשפטית: </strong>האם העותר זכאי לפיצוי על הנזק שנגרם לו גם בהעדר רשלנות מכוח עילה חוקתית או מנהלית?</p>

			<p>&nbsp;</p>

			<p><strong>ספוילר</strong>: משאיר בצ&quot;ע כי לא נדרש סעד כזה.</p>
			</td>
			<td style="width:122px">
			<p>&nbsp;</p>
			</td>
			<td style="width:418px">
			<p><strong>ברק-</strong> המדינה טענה שאין להטיל עליה חובת זהירות בגין פעולות בטחון שוטפות מחשש להצפת תביעות והטלת עומס כבד על כתפיה. בהעדר רשלנות, האם הניזוק לא זכאי&nbsp; לפיצוי מסוים על היותו נושא על שכמו את הנטל שכולנו נהנים מפירותיו?</p>

			<p>הרי שכלל הציבור נהנה מפעילותה החיונית של המשיבה וזה יוצר נטל על הקיבוץ.</p>

			<p><strong>משפט משווה:</strong></p>

			<p>המשפט הגרמני מכיר, בנסיבות דומות, בעוולות חוקתיות של מעין הפקעה והטלת נטל עודף על הפרט לטובת הציבור. במשפט הצרפתי קיימת קונסטרוקציה דומה.</p>

			<p>&nbsp;</p>

			<p>ברק <strong>משאיר את הסוגיה בצ&quot;ע</strong> מאחר והקיבוץ לא מבקש סעד המבוסס על המשפט המנהלי והחוקתי.</p>

			<p>&nbsp;</p>
			</td>
			<td style="width:202px">
			<p>גוטל מספר שבפסה&quot;ד נחסמת אפשרות התביעה על בסיס התרשלות המדינה: כי אין אפשר להראות שהמדינה פעלה בצורה לא סבירה (מה שנדרש למען ביסוס הרשלנות) וכן אין אפשרות לתבוע את המדינה בגין אחריות חמורה (להבדיל מפרטים שכן אפשר לתבוע).</p>

			<p>אך השופט ברק מציע דרך אחרת: כאשר א&quot;א לתבוע על התרשלות, גם אם המדינה נוהגת באופן סביר, אם הנטל נופל על ניזוק ספציפי כשהתועלת היא לכלל הציבור- <strong>ייתכן ותתאפשר</strong> עילת תביעה מנהלית או חוקתית [שקיימת בגרמניה וצרפת (גוטל מספר שגם שם זה נדיר)]. אך השופט ברק לא דן בזה כי זה לא עלה ע&quot;י הצדדים.</p>

			<p>אם כן, <strong>אולי אפשר לתת סעד כספי (עילה מנהלית) כשנחסמת עילת התביעה הנזיקית.</strong></p>
			</td>
		</tr>
		<tr>
			<td style="width:63px">
			<p>ע&quot;א 915/91 <strong>מדינת ישראל נ. לוי </strong>(ס&#39; 17-39)</p>
			</td>
			<td style="width:63px">
			<p><strong>תובע: </strong>משפחתו של אמנון לוי, שעבד כנהג רכב חילוץ עצמאי ונפגע ע&quot;י מונית במהלך חילוץ מכונית. נפטר עקב הפציעה בגיל 33 (התאונה התרחשה ב-76&#39;)</p>

			<p><strong>נתבע:</strong> המדינה, המפקח על הביטוח.</p>

			<p><strong>עילה: </strong>התרשלות והפרת חובה חקוקה.</p>
			</td>
			<td style="width:173px">
			<p>עובדות: המנוח הלך לחלץ נוסעים מתוך רכב שהתהפך בשולי הכביש. מונית שעברה במקום פגעה בו והוא נהרג. המשפחה תבעה בנזיקין את חברת הביטוח של נהג המונית והנהג עצמו, וזו נמחקה בשל הליכי הפירוק של חברת הביטוח. התובעים תבעו את מ&quot;י כמעסיקה של הנהג &ndash; התביעה נדחתה כי הנהג לא עבד בשביל מ&quot;י. התאונה אירעה ביום&nbsp; <span dir="LTR">18.2.76</span>, ולכן לא חל לגביה חוק הפלת&quot;ד.&nbsp; <strong>בשל חוסר היכולת להיפרע מן הנהג ומן המבטחת, תבעו המשיבים את הכספים המגיעים להם כתלויים, ממדינת ישראל. </strong></p>

			<p>השאלה המשפטית: האם, לנוכח מצבה הכספי המעורער של המבטחת, מתן הרישיון לחברה לפעול כמבטחת או אי-הפסקתו של הרישיון בעוד מועד מהווים רשלנות והפרת חובה חקוקה, מכוחן חבה המערערת בפיצויים בגין הנזק שנגרם להם?</p>

			<p>&nbsp;</p>
			</td>
			<td style="width:122px">
			<p>ביהמ&quot;ש המחוזי- קיבל את טענות המשיבים, קבע את אחריותה של המערערת בנזיקין ופסק להם פיצויים.</p>

			<p>&nbsp;</p>
			</td>
			<td style="width:418px">
			<p>בערעור שתי טענות מצד המדינה: <strong>ראשית</strong>,&nbsp; אם הנהג לא נתבע, אין עילה כלפי המדינה. ע&quot;פ פקודת הביטוח תנאי נדרש לחיוב חברת ביטוח הוא פס&quot;ד נגד הפוגע. בהיעדר פס&quot;ד נגד הפוגע אין קש&quot;ס בין הרשלנות לנזק. <strong>שמגר עונה</strong> שניתן להמשיך בתביעה מארבעה טעמים: ההצדקה העניינית של הצירוף מסופקת, וערכאת הערעור לא נוטה לצרף משיבים<strong>;</strong> אשמתו ורשלנותו של הנהג הוכחו בהליך הפלילי<strong>;</strong> נעשו מאמצים רבים לאתר את הנהג אך הם העלו חרס<strong>;</strong> צירוף הנהג הוא אך פורמאלי. בנוסף, מ&quot;י ידעה והסכימה למחיקת הנהג.</p>

			<p><strong>שנית</strong>, אין חובת זהירות של המפקח כלפי הניזוקים. החובה של המפקח היא בתחום המשפט הציבורי ולא האזרחי. <strong>שמגר עונה</strong> שיש חובת זהירת מושגית (קורא לה חובת זהירות טכנית). אך האם יש חובת זהירות קונקרטית (נורמטיבית)? המדינה אחראית, כמו כל גורם אחר, על רשלנות שבמעשה. המגמה היא הכרה בחובת הזהירות של השלטון. אחריות המדינה אינה שילוחית אלא ישירה, וחלה על פעולות של אורגנים שלה (כמו המפקח על הביטוח) וגם בתביעות נזיקיות.</p>

			<p>טעמים נגד אחריות שילוחית הם: פיזור הנטל על כלל הציבור וחוסר רצון לפתוח פתח להטלת אחריות אישית על עובד ציבור. כמו כן, אם מדינה גרמה לנזק באמצעות שלוח, אין סיבה שהניזוק יישאר ללא פיצוי.</p>

			<p>משפט משווה- <strong>בארה&quot;ב</strong> המדינה אחראית בנזיקין, ויש חריגים (לדוגמא, למדינה אין חוב&quot;ז לגבי מעשה המצריך שק&quot;ד של האורגן, וזה הופעל בצורה בלתי נאותה). כמו כן, מעשי חקיקה אינם מקימים חוב&quot;ז כלפי הנפגעים מהם. <strong>באנגליה</strong> בית המשפט קבע שחובת הזהירות קיימת תמיד. במקרים של הפעלת שק&quot;ד תהיה אחריות כל זמן שמפעיל השק&quot;ד פעל במסגרת סמכותו, אך אם חרג מסמכותו אין למדינה אחריות.</p>

			<p><strong>בקנדה</strong>: ההבחנה היא בין החלטות שבשק&quot;ד והחלטות שאינן בשק&quot;ד.</p>

			<p><strong>ההלכה העולה מכלל השיטות:</strong> יש לשלול חוב&quot;ז מקום בו חל חריג השק&quot;ד.</p>

			<p><strong>טעמים לצמצום אחריות המדינה (הפחתת חובת הזהירות) במקרים של שק&quot;ד</strong>:</p>

			<p>נימוקים מערכתיים- אין להתערב בהכרעות של הרשות, אלא רק לבדוק אם התנהגותה הייתה סבירה. גם אם ניתן לבקר את פרוצדורת קבלת ההחלטות, את ההחלטה עצמה לא ניתן לבקר באמת מידה נזיקית, כי אין גורם מולו ניתן להשוות את ההתנהגות. גם נוסחת הנד קשה ליישום במצב זה.</p>

			<p>נימוקים פרגמטיים- שני ראשים עיקריים</p>

			<p>+ תועלת מול נזק - &nbsp;התועלת בשלילת אחריות המדינה בהחלטות מהסוג המדובר עולה על הנזק בכך: הנטל על המדינה כבד (גם בבדיקת החלטותיה וגם בתביעות שיוגשו כנגדה). יהיה קשה להוכיח התרשלות ועדיף למנוע כניסה לדיון ארוך ויקר. לא נרצה להוסיף למערכת השיקולים של הממשל חשש מתביעה אזרחית. צמצום אחריות המדינה לא יגרע מערך ההרתעה. יש לראות בנזקים של הממשל עובדת חיים הכרחית. + ההוצאות האדמיניסטרטיביות הכרוכות בבדיקה ובהטלה של אחריות נזיקית, מטות את הכף נגדה. עם זאת, קיימת חובת זהירות, כאשר הפעלת השק&quot;ד הייתה בלתי סבירה או חסרת אחיזה במציאות. הפתרון אליבא דשמגר הוא להטיל חובת זהירות על הפעלת שק&quot;ד שלטוני רק במקרים חריגים וקיצוניים. מעבר לכך, יתכן שהמדינה צריכה לקחת אחריות על מקרים בהם הנזק נגרם רק בגללה, אך זה שינוי שצריך להתבצע בחוק.</p>

			<p>מבחן שיקול הדעת ברשות השלטונית (המבחן חל רק על פעולות שלטוניות ולא על הרשות כצד לחוזה וכו&#39;). ---&gt; המקרים בהם ירסן עצמו ביהמ&quot;ש בבדיקת שיקולי הרשות:</p>

			<ol>
				<li>המעשה/ החלטה כלל אלמנט דומיננטי של שק&quot;ד שמשמעותו בחירה בין מס&#39; דרכי פעולה.</li>
				<li>שק&quot;ד חזק (דבורקין)- כאשר אין כל סטנדרט מולו ניתן להשוות. אין קריטריונים המראים למחליט איך להחליט.</li>
				<li>שיקול הדעת, כפי שנקבע בחיקוק המעניק אותו, מחייב איזון בין שיקולים חברתיים פוליטיים וכלכליים.</li>
			</ol>

			<p>שכנות- המדינה טוענת שבגלל שהניזוק הוא לא המבוטח אלא צד הנפגע ממנו, לא מתקיימים יחסי קרבה מספיקים לצורך הטלת אחריות. ביהמ&quot;ש דוחה את הטענה. קובע שלא הייתה הסתמכות של הניזוקים על המדינה.</p>

			<p>המפקח היה מודע למצב החברה ולפעולותיו והן התקבלו תוך הפעלת שיקול דעת, אבל בעולם הכלכלי קשה לדעת מה הדבר הנכון לעשות. המפקח פעל כמיטב יכולתו.</p>

			<p>פעולות המפקח נמצאות בחריג שיקול הדעת, ואין להחיל על המדינה חובת זהירות בגינן.<strong> תוצאה- הערעור התקבל.</strong></p>
			</td>
			<td style="width:202px">
			<p><strong>1. </strong>התייחסות לשיקולים שמציג שמגר בעד ונגד קביעת כללים מיוחדים להטלת אחריות נזיקית על המדינה: <strong>נגד-</strong> הצפת תביעות ועומס על ביהמ&quot;ש; עיוות ושיבוש פעילות המנהל; סיכון שווה לכולם; הפרדת רשויות- קושי להוכיח את התרשלות המדינה.</p>

			<p><strong>בעד-</strong> מעורבות המדינה בחיי הפרט; פיזור הנזק.</p>

			<p>&nbsp;</p>

			<p><strong>2. </strong>מדובר במקרה קשה של נזק כלכלי טהור- המפקח ידע על מצב חברת הביטוח, בחר שלא לעשות כלום למרות שהיו לו אלטרנטיבות ובכך יצר סיכון. קשה לומר שיש כאן רשלנות של המדינה, וצריך לחשוב האם נרצה להטיל אחריות במצב כזה. שמגר בוחר שלא להטיל אחריות, ובכך סוטה מרצף החלטות שכן הטילו חבות על המדינה. הנקודה המרכזית שמדגיש היא <strong>שמדובר בהחלטה של שק&quot;ד </strong>(מתיישב עם המשפט המשווה), ומונה את התנאים בהתקיימם אין להטיל חבות על המדינה:</p>

			<p>- מרכיב של שק&quot;ד בהחלטה.</p>

			<p>- מרכיב זה הוא דומיננטי (או- אין כלים אחרים לקבוע, היעדר כללים).</p>

			<p>- שק&quot;ד שקשור לעניינים כלכליים, פוליטיים, חברתיים.</p>

			<p>בהחלטתו, שמגר חוזר מעט מהחלטתו של השופט ברק בפרשת ועקנין בנוגע להפח&quot;ח, ומהווה אופוזיציה להרחבות שלו.</p>

			<p>&nbsp;</p>

			<p><strong>3.</strong> חשוב- בהמשך ניתנו פסיקות, מהן לא ברור שקביעתו של שמגר אכן היוותה בלם למגמת אחריות המדינה (ראו <strong>אבנעל ומימוני</strong>). עושה רושם שפסק הדין מהווה דוגמא בודדת לניסיון לצמצום אחריות המדינה.</p>
			</td>
		</tr>
		<tr>
			<td style="width:63px">
			<p>ע&quot;א 653/97 <strong>חברת מרכז ברוך וציפורה בע&quot;מ נ. עיריית תל-אביב - יפו ואח&#39; </strong>(פסק דינו של השופט אנגלרד)</p>
			</td>
			<td style="width:63px">
			<p><strong>תובעת: </strong>חברה בעלת שטח בתחום עיריית ת&quot;א.</p>

			<p><strong>נתבעת:</strong> העירייה</p>

			<p><strong>עילה: </strong>רשלנות.</p>
			</td>
			<td style="width:173px">
			<p>עובדות- עיכובים כבדים מצד עיריית תל אביב במימוש תכנית בנייה.</p>

			<p>השאלה הרלוונטית- האם יש בהתנהגות העירייה רשלנות?</p>
			</td>
			<td style="width:122px">
			<p>המחוזי- לרוב ניתן לבדוק בכלים אובייקטיבים את משך הזמן שלוקחת פעולה מסוימת. במקרה זה, אין כלים כאלה וקשה לאמוד את הזמן הסביר הדרוש לרשות שלטונית לסיום התכנון. בחינת עניין זה תגזול זמן שיפוטי רב וספק אם בסופה ניתן יהיה לגזור את הזמן הסביר הנדרש לרשות תכנון לביצוע תפקידה.</p>
			</td>
			<td style="width:418px">
			<p><strong>אנגלרד</strong>: אכן, משך הזמן הסביר שנדרש לעירייה לשם השלמת הליכי תכנון שטח פלוני משתנה בשל הנסיבות, וקשה לקבוע פרק זמן אובייקטיבי שישקף את משך הזמן הסביר. לכן, קיים קושי גדול בהוכחת ההתרשלות שבעצם ההחלטה על מדיניות מסוימת. עיכובים בלתי סבירים בהליכי התכנון והבנייה עשויים להטיל אחריות בנזיקין על גורמי התכנון הגורמים בכך נזק כלכלי לבעלי עניין קרוב.</p>

			<p>אולם, הניסוח במחוזי גורף מדיי ושולל מלכתחילה את חובת הזהירות של גופי תכנון מנהליים כלפי בעלי הקרקעות.</p>

			<p><strong>הערעור מתקבל והדיון מוחזר לביהמ&quot;ש המחוזי </strong>כדי להכריע בין הגרסאות על סמך הראיות &ndash; אם על רקע הסבריהם של גורמי התכנון של עיריית תל-אביב-יפו יש עדיין ממש בטענת הרשלנות של המערערת, או במילים אחרות, אם לאור מכלול הראיות שהוגשו לפניו השתכנע ביהמ&quot;ש כי יש לייחס לגורמי התכנון הנזכרים מעשי רשלנות שגרמו לעיכובים במימוש הפרויקט. לפי התשובה לשאלות אלה, תוכרע שאלת האחריות.</p>
			</td>
			<td style="width:202px">
			<p>&nbsp;</p>
			</td>
		</tr>
		<tr>
			<td style="width:63px">
			<p>ע&quot;א 1068/05 <strong>עירית ירושלים נ&#39; מימוני</strong> (סע&#39; 1 &ndash; 8, 15 &ndash; 24)</p>
			</td>
			<td style="width:63px">
			<p><strong>תובע: </strong>מימוני, נפגע בתאונת רכיבה.</p>

			<p><strong>נתבעים:</strong> עיריית ירושלים (החווה בה נפצע המשיב נמצאת בתחום שיפוטה).</p>

			<p><strong>עילה: </strong>רשלנות והפרת חובה חקוקה.</p>

			<p>&nbsp;</p>
			</td>
			<td style="width:173px">
			<p>עובדות- &nbsp;המשיב נפגע בתאונת רכיבה בחווה אשר בתחום שיפוטה של עיריית ירושלים. הוא ומיטיבי נזקו הגישו תביעות ברשלנות והפרת חובה חקוקה נגד מי ששימש מפעיל החווה ומדריך רכיבה בה, נגד המחזיק במקרקעי החווה ונגד עיריית ירושלים.</p>

			<p><strong>חשוב לציין: </strong>הייתה זו רכיבתו הראשונה של התובע, הוא קיבל סוסה &quot;חמת מזג&quot; ששאלת הבעלות לגביה לא הובהרה, ההדרכה שעברה לרוכבים לקתה בחסר.</p>

			<p>&nbsp;</p>

			<p>השאלה המשפטית- האם ניתן לחייב את הנתבעים ברשלנות והפח&quot;ח?</p>

			<p>&nbsp;</p>
			</td>
			<td style="width:122px">
			<p>מחוזי: דן בשאלת הרשלנות וקיבל את התביעה. הטיל אחריות ביחד ולחוד על מדריך הרכיבה ועל המחזיק במקרקעין (75% מנזק המשיב) וכן על העירייה (25%), מבלי שמצא אשם תורם מצדו של המשיב.</p>

			<p>&nbsp;</p>

			<p>הערעור- עיריית ירושלים, מדריך הרכיבה והמחזיק במקרקעין מערערים כנגד חיובם בדין וכנגד גובה הנזק שנפסק למשיב, בעוד המשיב מערער כנגד גובה הנזק שנפסק לו.</p>
			</td>
			<td style="width:418px">
			<p><strong>ברק:</strong> חבות מכוח רשלנות מחייבת הוכחת: <strong>1.</strong> קיומה של חובת זהירות בין המזיק לניזוק;<strong> 2.</strong> הפרת אותה חובה בהתרשלות; <strong>3.</strong> קש&quot;ס בין הפרת החובה לנזק.</p>

			<p>עיקר טענות הצדדים מכוונות לשתי הדרישות הראשונות. ברק בוחן את חובות הזהירות שחבים מדריך הרכיבה, המחזיק במקרקעין והעירייה כרשות הרישוי ובעלת סמכויות הפיקוח, ומגיע למסקנה כי לגבי כל אחד מהם קמה חובת זהירות מושגית וקונקרטית, וחובה זו הופרה על ידם. ברק סבור כי בדין קבע המחוזי כי התקיימו יסודות עוולת הרשלנות ביחס לכל אחד מן המערערים.</p>

			<p>לעניין העירייה: מקובלת על ברק הטענה כי סמכויות הפיקוח שהוקנו לעירייה על רישוי עסקים בתחומה, לצד סמכויות ההסדרה שהוקנו לה, מקימות חובת זהירות מושגית כלפי המשתמשים בשירותי אותם עסקים, שעניינה זיהוי פעילות עסקית הפועלת שלא ברישוי ומניעת סכנות לשלום הציבור הנובעות ממנה (באותן הקטגוריות בהן הרישוי נדרש גם להבטחת שלום הציבור, ובפרט בעסקים מסוג &quot;עינוג ציבורי&quot;). בקביעה זו אין ביהמ&quot;ש נדרש להכריע בשאלה האם יש להכיר בכל מצב בהסתמכות סבירה של המשתמשים בשירותי עסקים על תקינות הרישוי העירוני. יתר על כן, היה על העירייה לצפות את התרחשותו של הנזק וצפייה זו מקימה לה חובת זהירות קונקרטית כלפי הרוכבים בחווה<span dir="LTR">. </span></p>

			<p>שאלה מורכבת יותר הינה האם הפרה העירייה את חובת הזהירות המוטלת עליה. ברק סבור כי יש להשיב על שאלה זו בחיוב, אך לא מן הטעמים של ביהמ&quot;ש המחוזי. ברק סבור כי העירייה הפרה את חובת הזהירות שלה בכך שלא עשתה כל שימוש בכלים המנהליים השונים שעמדו לרשותה כדי למנוע סכנות לשלום הציבור מן הפעילות בחווה. יש טעם רב לסברה כי אילו הייתה מפעילה את הכלים שהיו ברשותה, כי אז ניתן היה לעמוד על הסכנות השונות הטמונות בפעילות החווה, ולמנוע את הסיכון הטמון בהם. בנסיבות אלה מתקיים הקש&quot;ס בין ההתרשלות לקרות הנזק.</p>
			</td>
			<td style="width:202px">
			<p>רוכב סוסים בחווה ללא רישיון וללא קסדה. הנפגע תובע את העיריה על כך שלא סגרה את החווה למרות שפעלה ללא רישיון. מסתבר שהעירייה דווקא הגיעה לחווה, שלחה פקחים ואפילו הוציאה צו לסגירת העסק. העיריה לא יודעת שיש שם שיעורי רכיבה.</p>

			<p>מוגשת תביעה נגד המדינה.</p>

			<p>השופט ברק דבק במגמה המרחיבה שלו. הוא מוצא את העירייה חייבת (וזאת למרות שמדובר בסמכות פיקוח, מחדל, הם לא אלו שיצרו את הנזק הפיזי, אלמנטים של שק&quot;ד תוך כמה זמן סוגרים בית עסק- דומה ללוי).</p>

			<p>מה שמעניין הוא שביהמ&quot;ש מחיל את <strong>חזקת הנזק הראייתי.</strong></p>

			<p>&nbsp;השאלה היא האם במצב בו החווה הייתה מקבלת צו סגירה, אכן התאונה הייתה נמנעת? יש פה הרבה שאלות פתוחות בנוגע לקש&quot;ס, וביהמ&quot;ש פותר אותם ע&quot;י החלת חזקת הנזק הראייתי.</p>

			<p>&nbsp;</p>
			</td>
		</tr>
		<tr>
			<td style="width:63px">
			<p>ע&quot;א 9057/07 <strong>דוד אפל נ&#39; מדינת ישראל</strong> (רובינשטיין, ס&#39; ג)</p>
			</td>
			<td style="width:63px">
			<p><strong>תובע:</strong> דוד אפל</p>

			<p>&nbsp;</p>

			<p><strong>נתבעת:</strong> מ&quot;י</p>

			<p>&nbsp;</p>

			<p><strong>עילה</strong>: תרמית (אשם תורם)</p>
			</td>
			<td style="width:173px">
			<p>נקבע שאפל עיוול כלפי המדינה בעוולת התרמית, יחד עם חברות הקשורות בו.</p>

			<p>- המדינה משיגה על הפחתת סכום הפיצוי.</p>

			<p>- אפל משיג על עצם וגובה חיובו וכך גם חברת ורד (אדירים פורקה ובוטל פס&quot;ד נגדה).</p>

			<p>השאלה המשפטית (לענייננו)- &nbsp;&nbsp;מתי נטיל על המדינה אשם תורם, בשעה שפקידיה כיסו עיניהם לנוכח תרמית של פלוני.</p>
			</td>
			<td style="width:122px">
			<p>&nbsp;</p>
			</td>
			<td style="width:418px">
			<p><strong>רובינשטיין: </strong>אין לנעול את הדלת בפני אשם תורם של המדינה במקרים שונים בשל משוגות שלוחיה ומשגיהם, אך לא יהא זה הכלל במקרי תרמית.</p>

			<p>אין לדמות פקיד שהזניח משמרתו במרמה ובמזיד, לפקיד שהתרשל בצורה שהזנחתו הגדילה את שיעור הנזק שנגרם.</p>

			<p>במקרים מסוימים, על המדינה לתבוע אזרחית את עובדיה שהתרשלותם גרמה לה נזק כספי.</p>

			<p>לדידו של רובינשטיין, תביעה היא הדרך האפקטיבית הראויה להרתעה במקרה זה ומשמעה הטלת אחריות על פקידי הציבור- שעליהם מוטל להיזהר בכספי הציבור יותר מאשר בכספם שלהם.</p>
			</td>
			<td style="width:202px">
			<p>&sect;7ו מדבר על שיפוי ופיצויים של המדינה כלפי הניזוק. הסעיף מבחין בין שתי סיטואציות: סיטואציה ראשונה: &sect;7ו<span dir="LTR">)</span>א)(1) כשמדובר במצב שבו עובד הציבור גורם נזק למדינה, המדינה יכולה לתבוע אותו. סיטואציה שניה: &sect;7ו(א)(2) קובע כי אם עובד גרם נזק לאדם אחר, ואותו אדם תבע את המדינה (שכן הוא לא יכול היה לתבוע את העובד בשל חסינותו), המדינה תוכל, לאחר ששילמה את הפיצויים, לדרוש מהעובד שיפוי.&nbsp; יש לציין את &sect;7ו(ב), לפיו דמי השיפוי ייקבעו לפי מה שצודק וישר (ולאו דווקא לפי הנזק בפועל). זה מה שמכעיס את השופט רובינשטיין <strong>בפרשת אפל</strong>, כי לא יכול להיות שנהייה סלחנים כלפי עובד שסרח באופן חמור. יש לפסוק שיפוי מלא כי מדובר בפגיעה חמורה בכספי ציבור.</p>
			</td>
		</tr>
	</tbody>
</table>
