<h1>עוולות הנזיקין והיחס ביניהן</h1>
<table align="right" border="1" cellpadding="0" cellspacing="0" style="width:1057px">
	<tbody>
		<tr>
			<td style="width:57px">
			<p><strong>שם פס&quot;ד</strong></p>
			</td>
			<td style="width:82px">
			<p><strong>מי נגד מי + עילה</strong></p>
			</td>
			<td style="width:161px">
			<p><strong>עובדות +שאלה משפטית</strong></p>
			</td>
			<td style="width:104px">
			<p><strong>ערכאות קודמות</strong></p>
			</td>
			<td style="width:451px">
			<p><strong>הלכה +דעות מיעוט</strong></p>
			</td>
			<td style="width:202px">
			<p><strong>התייחסות בשיעור לפסק הדין \ דוקטרינות</strong></p>
			</td>
		</tr>
		<tr>
			<td style="width:57px">
			<p>ע&quot;א 243/83 <strong>עיריית ירושלים נ. גורדון</strong></p>
			</td>
			<td style="width:82px">
			<p><strong>תובע: </strong>גורדון</p>

			<p><strong>נתבע: </strong>עיריית ירושלים</p>

			<p><strong>עילה: </strong>נגישה ורשלנות.</p>
			</td>
			<td style="width:161px">
			<p>גורדון מכר את רכבו והמשיך לקבל קנסות. לאחר שהתלונן בעירייה ביטלו לו מספר קנסות אך הוא המשיך לקבל ובסוף גם נאסר. הוא שילם את הקנסות.</p>

			<p>האיש תובע את העירייה בגין נגישה (&sect;60 לפקודת הנזיקין- פתיחה או המשך של הליך נגד אדם ללא סיבה) ובגין רשלנות.</p>
			</td>
			<td style="width:104px">
			<p>ביהמ&quot;ש השלום דחה את התביעה באומרו שלא ניתן לומר שהעירייה התרשלה. כן נאמר שמעצר התובע בא עקב אי היענותו לקנסות, והתביעה לוקה בחסר ללא פירוט הנזק.</p>

			<p>המחוזי קבע שכן ניתן לומר שהייתה פה התרשלות מצד המשיבה, כיוון שלא היה זה נכון להסתמך באופן &nbsp;עיוור על רישומי משרד הרישוי לאחר פניותיו החוזרות ונשנות של התובע, ועל כן קיבל את הערעור.</p>
			</td>
			<td style="width:451px">
			<p>העוולות ב<a href="http://www.nevo.co.il/law_html/law01/306_001.htm">פקודת הנזיקין</a> אינן &quot;איים&quot; של אחריות, שכל המוצא עוגן על אחד מהם אינו יכול, בעת ובעונה אחת, להטיל עוגן גם באי אחר. הן גם אינן מגנטים של אחריות, באופן שכל הנמצא בתחום המשיכה של אחת העוולות מוצא ממילא מתחום המשיכה של עוולה אחרת. העוולות בפקודה הן רשתות המוטלות, זו על גבי זו, על מערכת עובדות נתונה על-ידי רשת אחת בלבד. לעתים היא נתפסת על-ידי מספר רשתות והכול על-פי אינטנסיביות השתי והערב ברשתות השונות.</p>

			<p>אפילו לא מתקיים יסוד זה או אחר של עוולת הנגישה, עדיין יש מקום לבחון, אם אין מקום לגבש אחריות בנזיקין על-פי עוולות אחרות, כגון איסור לשון הרע או רשלנות<span dir="LTR">.</span></p>

			<p>(לגבי הנגישה התביעה נדחתה משום שלא הוכח זדון מצד העירייה)</p>
			</td>
			<td style="width:202px">
			<p>ביהמ&quot;ש קובע שהסדר פרטיקולרי לא מהווה הסדר שלילי. ברק קובע שהפקודה הנזיקית היא <strong>רשתות על גבי רשתות &ndash;</strong> <strong>מה שלא נופל תחת עוולה פרטיקולרית יכול עדיין &#39;להיתפס&#39; תחת עוולת מסגרת.</strong></p>

			<p>זה מזכיר מאד את ההלכה לגבי היחס בין הענפים של המשפט הפרטי. גם אם ענף משפטי אחד, שנראה המתאים ביותר למקרה לא עוזר, ניתן לפנות לעזרת ענף אחר.</p>
			</td>
		</tr>
		<tr>
			<td style="width:57px">
			<p>דנ&quot;א 5712/01 <strong>ברזני נ. בזק</strong></p>
			</td>
			<td style="width:82px">
			<p><strong>תובע: </strong>צרכן-ברזני</p>

			<p><strong>נתבע: </strong>בזק (חברה המספקת את השירות)</p>

			<p><strong>עילה: </strong>הטעיה (לפי חוק הגנת הצרכן)</p>
			</td>
			<td style="width:161px">
			<p>בזק פרסמה מידע מוטעה לגבי מחיר שירות ובפועל גבתה יותר. העותר, ברזני, צרך את השירות מבלי שהיה מודע לפרסומת המטעה ותובע פיצויים בתובענה ייצוגית בשם כל הנפגעים. השאלה: האם דיני הנזיקין חלים על סעיף 2(א) לחוק הגנת הצרכן?</p>

			<p>&nbsp;</p>
			</td>
			<td style="width:104px">
			<p>ביהמ&quot;ש העליון ביסס את החלטתו על &sect;31(א) לחוק, שלפיו דין מעשה או מחדל בניגוד ל&sect;2 לחוק &quot;כדין עוולה לפי ה<a href="http://www.nevo.co.il/law_html/law01/306_001.htm">פקנ&quot;ז</a>&quot;. לאור זאת, וחרף הקביעה שהפרסום היה &quot;עלול להטעות צרכן&quot;, החיל ביהמ&quot;ש את מבחן הקש&quot;ס הקבוע בפקנ&quot;ז, וקבע שמכיוון שהעותר לא נחשף לפרסום המטעה לא מתקיים קש&quot;ס בין הפרסום ובין הנזק. נקבע שהעותר אינו אוחז בעילת תביעה אישית כנגד בזק לפי &sect;2(א) לחוק.</p>

			<p>הד&quot;נ נסב על <strong>השאלה אם איסור ההטעיה הקבוע בהוראת &sect;2(א) לחוק הינו בגדר &quot;עוולה מן המניין&quot;</strong>.</p>
			</td>
			<td style="width:451px">
			<p>הוראת סעיף 2(א) לחוק הגנת הצרכן חוסה תחת כַּנפֵי הדוקטרינות ועקרונות היסוד המנויים בפקודה והמחילים עצמם על כל העוולות שבה. <strong>יש הבדל בין העוולות הילידות שבפקודה לבין הוראות לבר-הפקודה שדינן כדין עוולות לפי הפקודה.</strong> אשר לעוולות הילידות, אלו נולדו בצוותא-חדא עם הדוקטרינות שבפקודה; מלבד מחריגים תחולנה הדוקטרינות שבפקודה, במלואן ובמלוא עוזן, על כל העוולות שבפקודה.</p>

			<p>גם על העוולות החיצוניות, תחולנה הדוקטרינות הכלליות שבפקודה, ואולם במקום זה שומה עלינו לנהוג זהירות-יתר. חייבים אנו בבחינה מדוקדקת מקרוב, שמא דוקטרינה פלונית שבפקודה לא תתיישב עם יסודותיה, עם מהותה ועם בניינה של העוולה זה מקרוב באה. ידה של הוראת-החוק הספציפית תהא על העליונה, ואילו הדוקטרינה וההגדרה הכללית תיסוגנה בפניה. עולה השאלה האם הדוקטרינות של דיני הנזיקין יכולות לחסום את דרכו של ברזני לפיצויים, נבחנות 2 דוקטרינות &ndash; דוקטרינת הקשר הסיבתי ודוקטרינת הפיצוי (במקרה שלנו ברזני לא קיבל פיצוי משום שלא הוכח קש&quot;ס, למרות שדרישת הקש&quot;ס לא עולה מחוק הגנת הצרכן, דרשו אותה בהקשר הנזיקי).</p>

			<p>דעת מיעוט (שטרסברג-כהן): סעיף 31(א) הגנת הצרכן אינו מפנה אותנו אל <a href="http://www.nevo.co.il/law_html/law01/306_001.htm">פקודת הנזיקין</a> כמות שהיא אלא אל דין כללי הדומה לפקודת הנזיקין אך אינו זהה לה.</p>
			</td>
			<td style="width:202px">
			<p>הוראות הפקודה חלות גם על עוולת נזיקיות שמחוץ לפקודה. ההוראות הכלליות חלות על כל מקום בו ישנה עוולה נזיקית. חשין מעגן זאת בלשון הסעיף (חוק הגנת הצרכן מפנה אל הפק&#39;), ובנוחות (יצירת רצף עם שאר ההוראות הנזיקיות במשפט).</p>
			</td>
		</tr>
		<tr>
			<td style="width:57px">
			<p>ע&quot;א 558/84 <strong>כרמלי נ. מדינת ישרא</strong><strong>ל</strong></p>
			</td>
			<td style="width:82px">
			<p><strong>תובע: </strong>אישה שהתאשפזה אחרי התמוטטות עצבים</p>

			<p><strong>נתבע: </strong>ביה&quot;ח גהה ומדינת ישראל</p>

			<p><strong>עילה: </strong>הפח&quot;ח (בהתבסס על תקנות טיפול בחולי נפש)</p>
			</td>
			<td style="width:161px">
			<p>אישה אושפזה בבי&quot;ח פסיכיאטרי. ע&quot;פ החוק לטיפול בחולי נפש חייב ביה&quot;ח לקבל את אישור שר הבריאות תוך חמישה ימים. האישור התקבל לאחר 19 יום- יומיים לאחר שחרור האישה. לאחר ששוחררה, תבעה על אשפוז כפוי. התביעה נדחתה בשלום ובמחוזי. לא הוגשה תביעה בעוולת כליאת שווא, כי יש הגנה המתייחסת (&sect;27(3)). לכן פונה להפח&quot;ח. השאלה: <em>האם ההסדר השלילי בעוולה הפרטיקולארית, מונע פיצוי מכוח עוולת הפח&quot;ח?</em></p>
			</td>
			<td style="width:104px">
			<p>בית-משפט השלום דחה את תביעה נגד המשיבים. ערעורה לביהמ&rdquo;ש המחוזי נדחה ברוב דעות. מכאן הערעור לביהמ&rdquo;ש העליון</p>
			</td>
			<td style="width:451px">
			<p>קיימת כאן למעשה זהות מוחלטת בין כליאת השווא מחד גיסא לבין הפרת החובה החקוקה מאידך גיסא. ואם הביע המחוקק את דעתו, בסעיף <span dir="LTR">27</span>(3) לפקודה, כי אין לחייב את הנתבע בעוולה של כליאת שווא בנסיבות הנתונות, סימן הוא, כי גם לגבי העוולה של הפרת אותה חובה חקוקה, שבגללה הייתה הכליאה ל&quot;כליאת שוא&quot;, זכאי הנתבע לחסות בצלה של אותה הגנה.</p>

			<p>בכל מקרה, שבו ניתן מבחינה משפטית להחיל שני סעיפי עוולה או יותר על מעשים מסוימים, על ביהמ&rdquo;ש להשקיף על התמונה בשלמותה, לדלות את מטרת החוק ומדיניותו מסעיפיו הרלוואנטיים וליישמן, במידת האפשר, על המקרה הקונקרטי המובא לפניו<span dir="LTR">.</span></p>

			<p>דעת המיעוט (נתניהו): ההסדר השלילי לא חל בעילת הפרת חובה חקוקה. הפרת חובה כליאת אדם, היא מקרה פרטי של כליאות השווא השונות ולכן בעיניה לא קיימת חסימה. החובה להשיג אישור היא חובה מהותית, שתכליתה לאזן בין האינטרסים של החולה לבין חוק טיפול בחולי נפש. מכיוון שכך, מדובר בחובה חשובה, שאין לחסום את דרכה באמצעות הסדרים שליליים של עוולות פרטיקולאריות.</p>
			</td>
			<td style="width:202px">
			<p><strong>כשיש הגנה ספציפית בחוק המונעת תחולת עוולת פרטיקולארית, אי אפשר להחיל את עוולת המסגרת, כי החלתן תרוקן את ההגנה מתוכן</strong>. לפי דעת רוב, ההסדר השלילי חל גם על העילה של הפרת חובה חקוקה. כליאת שווא מהווה מקרה פרטי של הפרת חובה חקוקה. לכן לא ניתן להכיל במקרה זה את עילת המסגרת הכללית אחרת הדבר ירוקן מתוכן את החריג &sect;27(3).</p>

			<p><strong>מדובר בחריג לפס&quot;ד גורדון. החריג יופעל בכפוף לשיקולי מדיניות</strong>- כאשר יש שיקולים התומכים בכך שהגנה של עוולה פרטיקולרית תמנע החלה של עוולת מסגרת- כך יעשה<strong>.</strong></p>
			</td>
		</tr>
		<tr>
			<td style="width:57px">
			<p>בג&quot;צ 6126,6143/94 <strong>סנש נ&#39; רשות השידור</strong></p>
			</td>
			<td style="width:82px">
			<p><strong>תובע: </strong>גיורא סנש</p>

			<p><strong>נתבע: </strong>יו&quot;ר רשות השידור</p>

			<p><strong>עילה: </strong>לשון הרע</p>
			</td>
			<td style="width:161px">
			<p>קרובי משפחתה של חנה סנש מבקשים מרשות השידור למנוע מלשדר קטע ביצירה של קסטנר שמציג לטענתם עובדות שקריות לגבי חנה סנש.</p>
			</td>
			<td style="width:104px">
			<p><span dir="LTR">XXX</span></p>
			</td>
			<td style="width:451px">
			<p><strong>התבקשנו לקרוא את דעת המיעוט &ndash; השופט חשין (ס&#39; 26-30):</strong> גם הזכות לחופש הביטוי וגם הזכות לשם טוב, זוכות להגנה בשתי רמות: רמה אחת היא רמת חוק &ndash; בעניינו של חופש הביטוי מדברים אנו בהלכה שרמתה רמת-חוק&ndash; ורמה נעלה הימנה היא רמת <a href="http://www.nevo.co.il/law_html/law01/184_001.htm">חוק-יסוד: כבוד האדם וחירותו</a>.</p>

			<p>לא נוכל להכריע בין השתיים על-פי מהותן העקרונית של הזכויות, שהרי השתיים כאחת זכויות-עומק הן, זכויות שחברה דמוקרטית כשלנו לא תוכל בלעדיהן. גם לא נוכל להכריע בין השתיים על-פי מעמדן ההיררכי בשיטת המשפט, שהשתיים כאחת מושבן הוא אצל המלכות. שומה עלינו אפוא לחפש ולמצוא אמת-מידה ראויה שעל-פיה נכריע בין הזכויות הניצות ביניהן. אמת-מידה זו אכן תימצא לנו והיא בהעמיקנו חקר במהותן של הזכויות. זו הפעם נחזיק בידנו מונֵה-עוצמה &ndash; מעין מוֹנֵה-גייגר למדידת עוצמתן של זכויות &ndash; וננסה לבחון את עוצמתן הפנימית של כל אחת מן הזכויות הטוענות לבכורה.</p>

			<p>&nbsp;</p>
			</td>
			<td style="width:202px">
			<p>ברק: בניגוד לחשין, סבור שיש דברים שחלים במשפט הפרטי ולא צריכים לחול במשפט הציבורי. התביעה מתעסקת בתחום המשפט האזרחי &ndash; בין הפרטי לציבורי, ובהגנה על חופש הביטוי. נטען בפס&quot;ד שמדובר בדוקו-דרמה ולא בסדרה דוקומנטרית. חקיקת חוקי היסוד שינתה איזונים במשפט הפרטי. הוא קובע שניתן להגיע למסקנה אחת במשפט פרטי ולמסקנה אחרת במשפט ציבורי. יש הבדל קריטי בין הפרטי לציבורי, וכל עוד היה מדובר במשפט הפרטי, ייתכן והיו ניתנים פיצויים, אך לא כך הדבר, והעתירה נדחית. חשין (מיעוט): סבור כי חוקי היסוד השפיעו על המשפט הציבורי והפרטי כאחד.</p>
			</td>
		</tr>
		<tr>
			<td style="width:57px">
			<p>ע&quot;א 1081/00 <strong>אבנעל בע&quot;מ נ. מדינת ישראל</strong></p>
			</td>
			<td style="width:82px">
			<p><strong>תובע: </strong>אבנעל (חברה ליבוא)</p>

			<p><strong>נתבע: </strong>מ&quot;י</p>

			<p><strong>עילה: </strong>רשלנות והפרת חובה מנהלית</p>
			</td>
			<td style="width:161px">
			<p>פורסמה בעיתון כתבה על אבנעל המאשימה אותה בהצפת השוק. לטענת החברה מרגע פרסום הכתבה הפיקוח עליה נעשה מפלה ומחמיר.</p>
			</td>
			<td style="width:104px">
			<p>ביהמ&quot;ש קיבל את התביעה בחלקה וקבע שהמערערים זכאים לפיצוי בגין: (1) אכיפה מפלה של מדיניות היבוא ע&rdquo;י המכס. (2) מתן הנמקה שגויה להחלטת המכס שלא לתת רישיונות לאבנעל מבלי לתת זכות טיעון.</p>
			</td>
			<td style="width:451px">
			<p>פסק-דינו של ביהמ&quot;ש המחוזי מסתמך בחלקו על עילת תביעה המבוססת על הפרת חובות מן המשפט המינהלי. נראה כי בבוא העת יהיה מקום לבחון את מקומה של עילה זו במשפט הישראלי. במקרה שלפנינו הנזקים שבגינם נפסקו פיצויים נזיקיים חופפים את הנזקים שעליהם עשויה לחול העוולה המינהלית. לפיכך ולנוכח היעדר התייחסות מצד המערערים בטיעוניהם בפנינו בעניין העוולה המינהלית, לא מצאנו לנכון להידרש לסוגיה זו.</p>
			</td>
			<td style="width:202px">
			<p><span dir="LTR">XXX</span></p>
			</td>
		</tr>
		<tr>
			<td style="width:57px">
			<p>ע&quot;א 515/63 <strong>נגר נ. דהרי</strong></p>
			</td>
			<td style="width:82px">
			<p><strong>תובע: </strong>הורי הנפגעת</p>

			<p><strong>נתבע: </strong>בעלי הסוס</p>

			<p><strong>עילה: </strong>רשלנות (לא הסגת גבול)</p>
			</td>
			<td style="width:161px">
			<p>סוסה הסיגה גבול וכאשר ילדה ניסתה לגרש אותה הסוסה בעטה בה.</p>
			</td>
			<td style="width:104px">
			<p>ביהמ&quot;ש המחוזי קיבל את התביעה וחייב את המערערים בתשלום פיצויי נזיקין. מכאן הערעור.</p>
			</td>
			<td style="width:451px">
			<p>יש לפרש את לשון הפקודה לפי המשפט האנגלי (ס&#39; 2), אשר קובע שהנזק אשר אפשר לתבוע ע&quot;פ עילה של הסגת גבול, אינו עוד רק הנזק שנגרם למקרקעין עצמם אלא גם נזק גוף.</p>

			<p>הלכה פסוקה היא באנגליה כי דרוש שהנזק יהיה תוצאה ישירה או טבעית מהסגת הגבול. כך גם לפי ס&#39; 60(א) לפקודה הנ&quot;ל.</p>

			<p><strong>הבעיטה של הסוס הינה תוצאה ישירה הנובעת מהסגת הגבול אם </strong>הסוס התנהג כפי שהתנהג ועשה מה שעשה כדרך טבעו &quot;במהלך הרגיל של העניינים&quot;.<strong> בעניין הנדון, התוצאה היא שהחבלה&nbsp; שנגמרה הינה תוצאה טבעית של מהלך העניינים.</strong></p>
			</td>
			<td style="width:202px">
			<p>ביהמ&quot;ש משתמש בעוולה של הסגת גבול, שבמקור נועדה להגן על רכוש, להגנה על נזקי גוף. הסיבה לכך היא שהוא יודע שקשה לתבוע ברשלנות,&nbsp; בעיקר לאור העובדה שהתובעת גילתה אשמה מסוימת (בעטה בסוס). העובדה שעוולת הסגת גבול קובעת אחריות חמורה מאפשרת להרשיע את בעלי הסוס.</p>
			</td>
		</tr>
	</tbody>
</table>

<h1>נושא 3 &ndash; מטרות דיני הנזיקין</h1>

<table align="right" border="1" cellpadding="0" cellspacing="0" style="width:1053px">
	<tbody>
		<tr>
			<td style="width:63px">
			<p>שם פס&quot;ד</p>
			</td>
			<td style="width:139px">
			<p>מי נגד מי + עילה</p>
			</td>
			<td style="width:274px">
			<p>עובדות +שאלה משפטית</p>
			</td>
			<td style="width:113px">
			<p>ערכאות קודמות</p>
			</td>
			<td style="width:249px">
			<p>הלכה +דעות מיעוט</p>
			</td>
			<td style="width:214px">
			<p>התייחסות בשיעור לפסק הדין \ דוקטרינות</p>
			</td>
		</tr>
		<tr>
			<td style="width:63px">
			<p>אתא נ&#39; שוורץ</p>
			</td>
			<td style="width:139px">
			<p><strong>תובע</strong>:</p>

			<p>אתא (מפעל טקסטיל)</p>

			<p><strong>נתבע</strong>:</p>

			<p>שוורץ (אדם פרטי).</p>

			<p><strong>עילה</strong>:</p>

			<p>&quot;מטרד ליחיד&quot;</p>
			</td>
			<td style="width:274px">
			<p>ערעור שני (ברשות) של אתא על צו&nbsp; מניעה שהוצא נגדה והורה לה לסגור מקררים מרעישים שהפעילה בשטחה ושהפריעו לדירתו של שוורץ, שמתגורר בסמוך.</p>

			<p>השאלה המשפטית: כמה משקל יש לייחס לשיקולי &quot;מאזן הנוחות&quot; הכלכלי לעומת שיקול הגנת אינטרס הפרט הנפגע? וכפועל יוצר- האם להסתפק בפיצויים או לסגור את המפעל?</p>
			</td>
			<td style="width:113px">
			<p>השלום הוציא את צו המניעה המדובר והמחוזי דחה את ערעור אתא</p>
			</td>
			<td style="width:249px">
			<p>שמגר מכריע כי יש להתחשב בשיקולי &quot;מאזן הנוחות&quot; הכלכלי אך אסור לתת להם משקל מכריע ולכן לא מקבל את הערעור- מסכים לסגירת המפעל למרות הפגיעה ברווחה המצרפית.</p>
			</td>
			<td style="width:214px">
			<p>ניתוח המקרה דנן נעשה בשיח של זכויות, ולא באמצעות ניתוח תועלתני. זכותו של שוורץ לישון בשקט, ולא משנה שהתועלת החברתית הכוללת היא נמוכה יותר (עקב אובדן פרנסת עובדים רבים)</p>

			<p><strong>דוקטרינות</strong>: &quot;מאזן הנוחות הכלכלי&quot; לפיה יש לפסוק את התוצאה בעלת התועלת הרבה ביותר מותקפת בפס&quot;ד זה ושמגר מעדיף תחתיה שיח זכויות.</p>
			</td>
		</tr>
		<tr>
			<td style="width:63px">
			<p>שוורץ נ&#39; שר האוצר</p>
			</td>
			<td style="width:139px">
			<p><strong>תובע: </strong>אותו שוורץ מהפס&quot;ד הקודם (מגובה באחיו</p>

			<p><strong>נתבע:</strong> שר האוצר.</p>

			<p><strong>עילה</strong>: מינהלית- תום לבו של שר האוצר ובהגדרת המונח &quot;צורך ציבורי&quot;</p>

			<p>&nbsp;</p>
			</td>
			<td style="width:274px">
			<p>לאחר דחיית המחוזי את ערעורה של אתא (ראו פס&quot;ד קודם) היא התחילה לחפש פתרונות. היא מצאה פתרונות שהנמיכו משמעותית את הרעש אך בשביל להגיע לרמת הדציבלים שקבע בית המשפט כתנאי לאי הפעלת צו המניעה היה שוורץ צריך להקים איטום בדירתו. אתא הציעה לממן זאת אך מכיוון ששוורץ היה מעוניין בפיצויים מוגזמים המו&quot;מ התפוצץ ואתא פנתה לשר האוצר על מנת שיפקיע את הקרקע לצרכי ציבור. לענייננו חשובה הגדרת המונח &quot;צרכי ציבור&quot;</p>
			</td>
			<td style="width:113px">
			<p>בג&quot;צ בהמשך לאירועי הפס&quot;ד הקודם</p>
			</td>
			<td style="width:249px">
			<p>השופט אשר, דוחה את העתירה וקובע שאין להתערב בשיקול דעתו של שר האוצר במקרה זה. אך גם אם היה בוחר להתערב היה מכריע כי מדובר בצורך ציבורי משום שלא היה ניתן למנוע בדרך אחרת את סגירת המפעל (מצוין כי גם שמגר בפס&quot;ד הקודם קבע שאם המפעל יוכיח כי לא הצליח להנמיך את הרעש לסף הנדרש יוכל לפנות שוב לבית משפט השלום)</p>

			<p><strong>חשוב לשים לב להבדל בשיח הזכויות בפס&quot;ד הראשון לבין השיח של היעילות הכלכלית בפס&quot;ד השני.</strong></p>
			</td>
			<td style="width:214px">
			<p>הפיכת הפסיקה הקודמת (אם כי מעיון בדברי שמגר בפס&quot;ד הקודם לעניין פנייה חוזרת לשלום במקרה של אי מוצא ניתן להצביע על קוהרנטיות)</p>

			<p>זה מקרה שמדגים את טענת קוז בדבר הצורך בכללים מסדירי יעילות, במקרה של אי יכולת לנהל מו&quot;מ.</p>

			<p>&nbsp;</p>
			</td>
		</tr>
	</tbody>
</table>
