<h1>יסודות עוולת הרשלנות</h1>
<table align="right" border="1" cellpadding="0" cellspacing="0" style="width:1069px">
	<tbody>
		<tr>
			<td style="width:90px">
			<p><strong>שם פס&quot;ד</strong></p>
			</td>
			<td style="width:93px">
			<p><strong>מי נגד מי + עילה</strong></p>
			</td>
			<td style="width:153px">
			<p><strong>עובדות +שאלה משפטית</strong></p>
			</td>
			<td style="width:162px">
			<p><strong>ערכאות קודמות</strong></p>
			</td>
			<td style="width:441px">
			<p><strong>הלכה +דעות מיעוט</strong></p>
			</td>
		</tr>
		<tr>
			<td style="width:90px">
			<p>ע&quot;א 2625/02&nbsp;&nbsp; <strong>נחום נ&#39; דורנבאום</strong></p>
			</td>
			<td style="width:93px">
			<p><strong>תובע</strong>: זוג שרצה לחתום על משכנתא</p>

			<p>&nbsp;</p>

			<p><strong>נתבע</strong>: עורך דין שנתן להם עצה גרועה ודפק אותם</p>

			<p>&nbsp;</p>

			<p><strong>עילה</strong>: רשלנות (מקצועית &ndash; מצג שווא רשלני)</p>
			</td>
			<td style="width:153px">
			<p>עובדות:</p>

			<p>התובעים לא היו מיוצגים משפטית ורצו לחתום על הסכם משכון. עורך הדין (שלא ייצג אותם) הכניס אותם להסכם אך פעל מקצועית באופן שהותיר אותם חסרי כל.</p>

			<p>שאלה משפטית: האם עורך הדין חב ברשלנות למי שהוא לא מייצג?</p>
			</td>
			<td style="width:162px">
			<p>המחוזי פסק שעורך הדין התרשל בשלושה מישורים: <strong>א)</strong> הוא הציג מצג לפיו הוא כבר חתם בשמם על הסכם מחייב למרות שעסקת המשכון לא נרשמה ולכן לא השתכללה. <strong>ב)</strong> עורך הדין ניסח הסכם משכון מוסווה מה שמנע מהתובעים את ההגנות להן הם זכאים לפי החוק. <strong>ג)</strong> עורך הדין לא עשה דבר כשהתובעים חתמו בנוכחותו על חוזה שבו הצהירו כי כספי ההלוואה נשתלמו להם באותו מועד, בעוד שבפועל לא כך היה.</p>
			</td>
			<td style="width:441px">
			<p><strong>ריבלין</strong>:</p>

			<p>יסודות עוולת הרשלנות: אשם, קשר סיבתי ונזק.</p>

			<p>יסוד האשם מורכב מ: חובת הזהירות וההתרשלות</p>

			<p>יסוד ההתרשלות:</p>

			<p><strong>ס&#39; 35 לפקודה.</strong> התרשלות היא <strong>סטייה מרמת ההתנהגות של האדם הסביר</strong>. במסגרת זו בוחנים <strong>האם האדם הסביר היה יכול לצפות</strong> את התממשות הסיכון. האדם הסביר יימנע מהתנהגות, כאשר הסיכונים הצפויים שההתנהגות יוצרת הופכים אותה לבלתי סבירה, כלומר להתנהגות שראוי להימנע ממנה. התנהגות תהא בלתי סבירה <strong>כאשר התועלת החברתית הגלומה בהתנהגות פחותה ממחירה החברתי של אותה התנהגות.</strong></p>

			<p>&nbsp;</p>

			<p>חובת הזהירות, <strong>ס&#39; 36:</strong></p>

			<p>תחולת הרשלנות נגזרת בין השאר מהיקפה של חובת הזהירות.</p>

			<p>חובת הזהירות תתקיים כאשר אדם היה צריך לצפות את הנזק (<strong>צפיות נורמטיבית</strong>) ולא רק כאשר היה יכול לצפותו (<strong>צפיות טכנית</strong>).</p>

			<p>חובת הזהירות מורכבת משני יסודות<span dir="LTR">:</span></p>

			<ol>
				<li>שכנות /קירבה- זיקה בין המזיק לניזוק שבגינה המזיק חב בזהירות כלפי הניזוק. (פיזית, משפטית, מכח הסתמכות וכו&#39;)</li>
				<li>המסקנה שצודק, סביר והוגן שתוטל אחריות.- שיקולי מדיניות. הצדקות כלליות: החשש מפני הרעת יתר, עומס תביעות, הגינות כלפי המזיק ועוד, אל מול&nbsp; הרתעה, פיצוי הנזק, ותיקון התוצאה המעוולת.</li>
			</ol>

			<p>בנסיבות אלו- נוצר מעמד מיוחד בין המערער למשיבים (לא היה עו&quot;ד אחר, המערער לקח על עצמו את הטיפול המשפטי בעסקה, המשיבים נתנו בו אמון מלא)</p>

			<p>ברק בגישה מרחיבה לעומת ריבלין עם גישה מצמצת (יש חובה כלפי מי שאינו לקוח רק במתן עצה משפטית או נטילת אחריות כלפי הצד שכנגד).</p>
			</td>
		</tr>
		<tr>
			<td style="width:90px">
			<p>ע&quot;א 224/51 <strong>פריצקר נ&#39; פרידמן</strong></p>
			</td>
			<td style="width:93px">
			<p><strong>תובע</strong>: אלמנתו וילדיו של נחום פריצקר, מנהל עבודה באתר בנייה.</p>

			<p>&nbsp;</p>

			<p><strong>נתבע</strong>: משה פרידמן, נהג משאית שהוביל חצץ ודרס את פריצקר.</p>

			<p>&nbsp;</p>

			<p><strong>עילה</strong>: רשלנות</p>
			</td>
			<td style="width:153px">
			<p>עובדות: פרידמן, נהג המשאית עשה רברס בסמטה צרה בחיפה, ומעך למוות את מנהל העבודה שלו, פריצקר. לפני שהוא נסע ברברס הם ניהלו שיחה ביניהם והמנהל הנחה אותו לנסוע אחורנית. שאלה משפטית: האם פרידמן נהג ברשלנות כלפי פריצקר?</p>
			</td>
			<td style="width:162px">
			<p>במחוזי בחיפה נדחתה תביעתם של אלמנת המנוח וילדיו. קביעת השופטים הייתה שהנתבע לא פעל באופן רשלני כלפי הקרבן. הרשלנות היא פונקציה של חובה. אם אין חובת זהירות לא יכולה להתקיים רשלנות. הנהג לא חב בזהירות כלפי המנוח ולכן גם לא ניתן להאשימו ברשלנות.</p>
			</td>
			<td style="width:441px">
			<p><strong>זילברג</strong>: בניגוד לעמדת המחוזי סבור זילברג שפרידמן חב בזהירות כלפי פריצקר. עם זאת פרידמן מילא את חובתו שכן הזהיר את פריצקר. השיחה ביניהם בה היה ברור שפרידמן עומד להזיז את הרכב אחורה ושממנה פריצקר למד שהרכב יזוז אחורה, מילאה את חובת הזהירות בה פרידמן חב כלפיו. הערעור נדחה.</p>

			<p><strong>אגרנט</strong>: שאלת החבות בחובת הזהירות תלויה בנסיבות כל מקרה. המבחן הוא האם אדם סביר בנסיבות המקרה הספציפי היה חוזה מראש כי במעשה שנעשה עלול היה להיגרם נזק לאותו אדם שנפגע בפועל.</p>

			<p>עקב השיחה שניהלו פרידמן ופריצקר בה הזהיר הראשון את השני, כלל לא חב פרידמן חובת זהירות כלפיו. בעקבות השיחה פרידמן לא יכול היה להניח שפריצקר יעמוד בטווח הפגיעה. השיחה אינה ממלאת את חובת הזהירות אלא היא דווקא יוצרת מצב שלאחריה פרידמן אינו חב חובת זהירות כלפי פריצקר. הערעור נדחה.</p>

			<p><strong>אסף</strong>: דוחה את הערעור. מסכים לנימוק של אגרנט.</p>
			</td>
		</tr>
		<tr>
			<td style="width:90px">
			<p>ע&quot;א 343/74 <strong>גרובנר נ&#39; עיריית חיפה</strong></p>
			</td>
			<td style="width:93px">
			<p><strong>תובעת</strong>: אישה בת 66 שנפגעה כתוצאה&nbsp; מהתנגשות אופניים בגן בנימין שבחיפה</p>

			<p>&nbsp;</p>

			<p><strong>נתבעת</strong>: עיריית חיפה</p>

			<p>&nbsp;</p>

			<p><strong>עילה</strong>: רשלנות</p>
			</td>
			<td style="width:153px">
			<p>עובדות:</p>

			<p>רחל גרובנר הלכה לאיטה בגן בנימין שבחיפה. ראובן צפת (משיב מס&#39; 3) פגע בה בזמן שרכב באופניו של דן אבידור. (משיב מס&#39; 2). הטענה כנגד העירייה- אמנם הוצבו שלטים לפיהם הכניסה אסורה לרוכבי אופניים, אך לאור היות התופעה דבר שכיח, היו צריכים להציב פיקוח. &nbsp;שאלה משפטית: האם ניתן להטיל אחריות על עיריית חיפה ולקבוע שפעלה ברשלנות משום שרק הציבה שלטים בגן ולא הוסיפה עליהם פקחים או אמצעי מנע נוספים?</p>
			</td>
			<td style="width:162px">
			<p>המחוזי פסק שרשלנותו של משיב מס&#39; 3 היא שגרמה לתאונה ואילו משיבים 1 ו-2 פטורים. העירייה הייתה מחויבת להציב שלטים אך מתוקף פקודת העיריות היא לא הייתה מחויבת להציב גם פקחים בגן. אי לכך היא לא הפרה חובה חקוקה. לגבי רשלנות, היות ומדובר במקרקעין ציבוריים לא ניתן לצפות מהעירייה לאותה רמת שליטה כמו אדם המחזיק במקרקעין פרטיים.</p>
			</td>
			<td style="width:441px">
			<p><strong>שמגר</strong>:</p>

			<p>לעניין <strong>חובת העירייה</strong>, מעמדה ומשימתה מול האזרחים וכשיש אפשרות פגיעה בהם &ndash; אלו שיוצרים את יחסי החובה ועמה את האחריות לניהול הגנים והפיקוח עליהם בזהירות, כמידתה של רשות סבירה, נבונה וכשירה.</p>

			<p>בעקבות המסקנה בדבר קיום חובה, עובר לבחון <strong>האם התרשלה</strong> הרשות בכך שהסתפקה בקביעת תמרור. לצורך כך, בוחן ראשית את מהות הסכנה ועד כמה הניזוקה יכלה לצפות אותה וקובע שלא מצפים מהולך בפארק לצפות זאת. בנוסף, ידיעת הניזוק על מהות הסכנה אין בה כדי להפכה לצפויה או כדי לבטל את החובה כלפי הניזוק.&nbsp; שנית, בוחן אם העירייה מילאה חובתה כלפי המשיבה.</p>

			<p>לשם כך מתייחס לנסיבות המקרה, תדירות האירועים המסוכנים ומשך זמן הסיכון, האמצעים שננקטו והחלופות שהיו פתוחות בפניהם. במצב זה, לא התכוונו להתיר רכיבה. אך האם ננקטו כל האמצעים האפשריים? יש הבדל בין אי נקיטת כל אמצעי אפשרי, לבין נקיטת אמצעי שמתברר כבלתי מספיק.</p>

			<p>היה עליה לנקוט באמצעים סבירים.&nbsp; משאביה של רשות ציבורית מוגבלים.</p>

			<p>במקרה דנן, הרשות הציבה תמרורים ההופכים רכיבה לעבירה פלילית, ניתן היה לחייב בהצבת פקחים ושוטרים אך במקרה זה אחת מהשתיים: או שהגן היה נסגר כי לרשות לא היה כסף, או שהכסף ינותב לטובת הצבת פקחים במקום להפנותו למקומות ראויים יותר, על חשבון צרכים חשובים יותר של הציבור. אי לכך העירייה פעלה כראוי ולא התרשלה.</p>

			<p>&nbsp;</p>

			<p>הערעור נדחה</p>
			</td>
		</tr>
		<tr>
			<td style="width:90px">
			<p>ע&quot;א 3056/99<strong> שטרן נ&#39; המרכז הרפואי שיבא</strong></p>
			</td>
			<td style="width:93px">
			<p><strong>תובע</strong>: רועי שטרן &ndash; תינוק שנולד בלידת עכוז וכתוצאה מכך הפך לנכה.</p>

			<p>&nbsp;</p>

			<p><strong>נתבע</strong>: ביה&quot;ח שיבא, בו נערכה הלידה.</p>

			<p>&nbsp;</p>

			<p><strong>עילה</strong>: רשלנות</p>
			</td>
			<td style="width:153px">
			<p>עובדות:</p>

			<p>אמו של רועי הגיעה לביה&quot;ח בשבוע ה-37 להריון אחרי שירדו לה המים אך עדיין לא היו לה צירים. היה מדובר במצב עכוז והחליטו ליילד בלידת וכתוצאה מפרוצדורה זו התינוק סובל מנכות בשיעור של 35%. לטענת האם, ביה&quot;ח התרשל, משום שבחר לא לבצע בה ניתוח קיסרי. ברוב בתיה&quot;ח לא היו עושים ניתוח קיסרי במצב כזה, אך בשיבא אימצו את הפרוצדורה החדשה שלפיה כן מבצעים.</p>

			<p>השאלה המשפטית: האם יש בהנהגתה של פרקטיקה מתקדמת כדי לקבוע התרשלות, או שמא יש להעריך את סבירות הטיפול על רקע הפרקטיקה הישנה שנהגה אותה עת בבתי חולים אחרים.</p>
			</td>
			<td style="width:162px">
			<p>המחוזי דחה את תביעת המערער הואיל ובית-המשפט סבר שהדרך הנכונה לבחון את התנהגותו של המשיב אינה על-פי הנורמות החדשניות שהוא אימץ לעצמו ואשר הקדימו את זמנן, אלא על-ידי השוואה לנורמות שהיו נהוגות בבתי החולים בארץ ובעולם באותה עת.</p>
			</td>
			<td style="width:441px">
			<p><strong>דורנר</strong>: רוב בתי החולים בארץ נהגו באותה התקופה שלא לבצע ניתוחים קיסריים שכן היה מדובר בהליך מתקדם ויקר. אולם בשיבא ההליך כבר התקבע כחלק מהתקנות. <strong>שאלת הרשלנות נמדדת לפי מבחן אובייקטיבי</strong>, <strong>אך מה הדין במקרה בו הנתבע מציב את עצמו בסטנדרט גבוה מהמקובל?</strong> במקרה כזה המבחן יהיה בהתאם לסטנדרט שקבע בית החולים וניתן יהיה לפסוק שפעל ברשלנות מכיוון שלא פעל לפי הסטנדרטים המקובלים אצלו, הגם שהם גבוהים מהסטנדרט המקובל. העובדה שזה נהג שם מוכיח שזה היה בגדר הצפוי אפילו אם טרם הושרש בהוראות. לרף הזהירות יש שני שיקולים נוגדים:</p>

			<p>מחד, &nbsp;רף גבוה מספיק להגנה על ניזוקים מפני פגיעה, מאידך,להימנע מהטלת חובה גבוהה מדי המפריעה לתפקוד של הרופאים ולשק&quot;ד שלהם.</p>

			<p><strong>משבחר בי&quot;ח לנהוג לפי פרקטיקה מתקדמת, אין בהטלת אחריות לפיה כדי שיבוש פעילותו. </strong></p>

			<p>&nbsp;</p>

			<p><strong>ברק</strong>: בית החולים היה מודע לסכנה שבלידת עכוז וזו גם אחת הסיבות שהובילה אותו לאמץ את הניתוח הקיסרי. אם ביה&quot;ח היה מספק הסבר מניח את הדעת מדוע סטה מסטנדרט הזהירות שקבע ניתן היה לפסוק לטובתו אך נראה שעל פי הידע שהיה בידי ביה&quot;ח, הסיכון שנוצר לא היה סביר ולכן ניתן לפסוק שפעל ברשלנות.</p>

			<p>&nbsp;</p>

			<p>הערעור מתקבל</p>
			</td>
		</tr>
		<tr>
			<td style="width:90px">
			<p>ע&quot;א 3889/00 <strong>לרנר נ&#39; מ&quot;י</strong></p>
			</td>
			<td style="width:93px">
			<p><strong>תובע</strong>: יצחק לרנר, נהג משאית ישראלי שנפגע מירי כוח צה&quot;ל</p>

			<p>&nbsp;</p>

			<p><strong>נתבעת</strong>: מדינת ישראל &ndash; משרד הבטחון</p>

			<p>&nbsp;</p>

			<p><strong>עילה</strong>: רשלנות</p>
			</td>
			<td style="width:153px">
			<p>עובדות: לרנר נסע במשאית בכביש טול-כרם &ndash; שכם לכיוון ביתו בשבי שומרון. בעת הנסיעה נזרקה לעברו אבן. האבן פגעה ברכב ובתגובה לרנר ירה פעמיים באוויר. כוח צה&quot;ל שהיה במקום ושמע את היריות חשב שהיריות כוונו לעבר חיילי צה&quot;ל. נערך מבצע בניסיון לעצור אותו ומשזה לא צלח נורו 34 כדורים לעבר המשאית. לרנר ונוסע נוסף נפגעו. השאלה המשפטית: האם החיילים פעלו ברשלנות?</p>
			</td>
			<td style="width:162px">
			<p>לפי המחוזי, על כוחות הצבא הפועלים מטעם המדינה ביהודה, שומרון וחבל עזה חלה חובת זהירות מושגית כלפי הנמצאים באזורים אלה לפי &quot;הוראות פתיחה באש&quot;. אולם בשל המצב המתוח בשטחים ושהיו יריות לכיוונם ללא האטת הרכב על אף שסימנו לו, לא קמה חובת זהירות קונקרטית כלפי הנוהג במשאית.</p>
			</td>
			<td style="width:441px">
			<p><strong>מצא</strong>: יש להבחין בין היקפה של חובת הזהירות ובין היקפן המחייב של הוראות הפתיחה באש הצה&quot;ליות. המדובר בשתי נורמות משפטיות שתכליתן אינן זהות, הקובעות סטנדרט התנהגות ופועלות במקביל. היות ואין חפיפה מלאה בין חובת הזהירות הנזיקית לבין חובת הציות להוראות הפתיחה באש, נובע שתיתכן פעולה רשלנית שאינה מפרה את הוראות הפתיחה באש, כשם שתיתכן פעולה סבירה המפרה הוראות אלה. הוראות הפתיחה באש יכולות להוות אמת מידה טובה לגבי הסטנדרט הנדרש מחייל להתנהגות סבירה, אך זהו אינו השיקול היחיד בקביעה אם הופרה חובת הזהירות או לא. הוראות הפתיחה באש הופרו, אך במקרה זה אין זה מביא למסקנה שחובת הזהירות של החיילים כלפי המערער הופרה. לאור המצב החריג והקיצוני, הסיכון והזמן תגובה, החיילים פעלו באופן סביר ולאור התנהגותו של לרנר גם אם הירי לעבר המשאית ולא לגלגלים בלבד היה שגוי, <strong>זה כטעות סבירה, חייב להתיר לחיילים מרחב לטעויות.</strong> זה לא עולה כדי רשלנות.</p>

			<p>הערעור נדחה</p>
			</td>
		</tr>
		<tr>
			<td style="width:90px">
			<p>ע&quot;א 5604/94<strong> חמד נ&#39; מדינת ישראל</strong></p>
			</td>
			<td style="width:93px">
			<p><strong>תובע</strong>: ילד שנפגע מכדור גומי בזמן שעבר בהתפרעות במחנה הפליטים בג&#39;נין</p>

			<p><strong>נתבע</strong>: מדינת ישראל &ndash; שוטרי מג&quot;ב שפגעו בו</p>

			<p>&nbsp;</p>

			<p><strong>עילה</strong>: רשלנות</p>
			</td>
			<td style="width:153px">
			<p>עובדות: ב-30.7.1990 התרחשו מהומות בג&#39;נין. כוח מג&quot;ב נכנס למחנה הפליטים כדי להשתלט על ההתפרעות. חמד עבר בזירת האירוע יחד עם אביו ונפגע מכדור גומי שנורה מכוח מג&quot;ב.</p>

			<p>&nbsp;</p>

			<p>השאלה המשפטית:</p>

			<p>האם חיילי מג&quot;ב פעלו באופן רשלני?</p>
			</td>
			<td style="width:162px">
			<p>&nbsp;</p>
			</td>
			<td style="width:441px">
			<p><strong>ברק</strong>: מושג ההתרשלות בעוולת הרשלנות הוא אובייקטיבי. השאלה הרלוונטית היא האם המזיק סטה מרמת ההתנהגות הנתפסת כראויה בחברה (התרשלות אובייקטיבית). <strong>במקרים מסוימים הסטנדרט האובייקטיבי יולבש על נסיבות מיוחדות.</strong> המטרה היא לבחון את סבירות ההתנהגות בעת התרחשותה, ע&quot;פ הידוע אותה עת. מצב חירום, כפי שהיה באותו מקרה אינו קובע אמת מידה מיוחדת של סבירות אלא מהווה נסיבה בה צריך להתחשב במסגרת הבדיקה. ברק מציג את <strong>נוסחת הנד</strong>: על המזיק להתחשב בהסתברות לקרות הנזק (<strong><span dir="LTR">P</span></strong>), בשיעור הנזק (<strong><span dir="LTR">L</span></strong>) ובהוצאות למניעת הנזק (<strong><span dir="LTR">B</span></strong>). <strong>התנהגותו של המזיק אינה סבירה כאשר שיעור הנזק, בהתחשב בהסתברות התרחשותו, עולה על ההוצאות למניעתו (</strong><strong><span dir="LTR">B&lt;PL</span></strong><strong>)</strong>. אולם נוסחת הנד אינה חזות הכל, שכן &quot;<strong>האדם הסביר אינו רק האדם היעיל. זהו גם האדם הצודק, ההוגן והמוסרי</strong>&quot;--&gt; מסתייג מנוסחת הנד (חושב שמייצגת רק ערכים כלכליים). יש לשקול אם המג&quot;בניק עשה כל שביכולתו עד שבחר להשתמש בכדורי הגומי. המג&quot;בניקים ביצעו מרדף, בו הם מתורגלים ובמהלכו הפרו את הוראות הפתיחה באש. כל עוד יחידה צבאית מבצעת תפקידי שיטור רגילים, בגדר סיכונים רגילים של פעולת משטרה, אין לראות בפעולותיה &quot;פעולות לחימה&quot; המעניקות פטור מאחריות. לכן הם רשלנים. הערעור מתקבל</p>
			</td>
		</tr>
		<tr>
			<td style="width:90px">
			<p>ע&quot;א 10691/04 <strong>&nbsp;בנק לאומי לישראל בע&quot;מ נ&#39; מולר</strong></p>
			</td>
			<td style="width:93px">
			<p><strong>תובע</strong>: בנק לאומי</p>

			<p>&nbsp;</p>

			<p><strong>נתבעים</strong>: קבוצה של אנשי עסקים</p>

			<p>&nbsp;</p>

			<p><strong>עילה</strong>: רשלנות</p>
			</td>
			<td style="width:153px">
			<p>עובדות: קבוצת אנשי עסקים הייתה צריכה לבצע עסקה שבין השאר הייתה תלויה בגובה שער החליפין. היות והיה צורך לבצע את העסקה בשעות בהן הבנק לא עובד וחדר העסקאות בו לא פתוח, אחד מעובדי הבנק קיבל הוראה לפתוח במיוחד עבורם את חדר העסקאות. במהלך הלילה עובד הבנק נדרש לבצע מספר פעולות בהן בין השאר הייתה תלויה הצלחת העסקה. העסקה נכשלה וכעת קבוצת אנשי העסקים מאשימים את הבנק שנהג ברשלנות.</p>

			<p>השאלה המשפטית: האם לבנק יש חוב&quot;ז כלפי אנשי העסקים והאם סטה ממנה?&nbsp;</p>
			</td>
			<td style="width:162px">
			<p>המחוזי פסק שהן הבנק והן עובד הבנק פעלו ברשלנות. קביעתו מבוססת על פגמים בהתנהגות המקצועית של הבנק וכן של העובד עצמו.</p>
			</td>
			<td style="width:441px">
			<p><strong>ברלינר</strong>: הבנק לא היה מחויב לפתוח את חדר העסקאות אולם מהרגע שהוא פתח את חדר העסקאות חלה עליו חובת זהירות כלפי הלקוח. יש לבחון אם יש קשר סיבתי בין התנהלות רשלנית של הבנק לנזק שנגרם למשיבים. אם המסקנה תהיה שהתפעול הרשלני הביא לנזק, כאשר תפעול לא רשלני היה מונע אותו כי אז קיים קשר סיבתי לנזק. במסגרת הבחינה יש להתחשב גם בנסיבות המיוחדות של פתיחת הבנק בשעות הללו. יש לראות את המשיבים כמי שהסכימו לקבלת השירות הטוב ביותר אותו ניתן לתת בנסיבות אלה, אולם לא מעבר לכך. בנסיבות האלו האם הבנק נהג ברשלנות? המחוזי פסק שעל הבנק היה לדעת היכן ממוקמת הוראת הסטופ-לוס (מונח מקצועי במסגרת המסחר הבנקאי שאין באמת צורך לזכור אותו) אולם לאור מצב העניינים המיוחד והעובדה שהבנק לא יכול וגם לא היה צריך להיערך לפעילות בשעות אלו לא מתגבשת חובת זהירות קונקרטית המחייבת אותו לפצות בנזקים על טעותו. גם אם יש חובת זהירות קונקרטית בהתחשב בנסיבות העובד פעל באופן סביר וגם אם טעה בשיקול דעתו אין זה שקול לפעולה רשלנית. כמו כן נפסק שלא היה קשר סיבתי בין פעולת הבנק לנזק שנוצר לנתבעים שכן א) הבנק לא היה מחויב לפתוח את שעריו לנתבעים. ב) כלל לא הייתה אפשרות לרכישת האופציות שאנשי העסקים רצו לרכוש ולכן אין קשר סיבתי בין התנהלות הבנק לכישלון העסקה.</p>

			<p>&nbsp;</p>

			<p>הערעור מתקבל</p>
			</td>
		</tr>
		<tr>
			<td style="width:90px">
			<p>ע&quot;א 572/74 <strong>רויטמן נ&#39; בנק המזרחי המאוחד בע&quot;מ</strong></p>
			</td>
			<td style="width:93px">
			<p><strong>תובע</strong>: אדם שהורשע, לטענתו על סמך עדות שקר</p>

			<p>&nbsp;</p>

			<p><strong>נתבעים</strong>: עדי שקר (שלושה סה&quot;כ)</p>

			<p>&nbsp;</p>

			<p><strong>עילה</strong>: רשלנות (עדות שקר)</p>
			</td>
			<td style="width:153px">
			<p>העובדות: רויטמן הוא עו&quot;ד ובנקאי. הוא הורשע במחוזי, לטענתו על סמך עדות שקר, ונשלח ל-3 חודשי מאסר. לטענתו שניים מעדי השקר קשרו יחדיו נגדו. השאלה המשפטית: האם אפשר לתבוע פיצויים נזיקיים בגין עדות שקר?</p>
			</td>
			<td style="width:162px">
			<p>המחוזי דחה את תביעתו של רויטמן עקב חוסר עילה ובהסתמך על תקנת הציבור כמובנה במשפט האנגלי.</p>
			</td>
			<td style="width:441px">
			<p><strong>קיסטר</strong>: אין אפשר לתבוע עד בנזיקין, כי אין לו חוב&quot;ז כלפי הצדדים. הנימוקים מדוע הטלת אחריות במקרה זה אינה רצויה: (א) <strong>טיעון המדרון החלקלק</strong>: כל פעם שיש עדויות סותרות, יש עד שקר. (ב) <strong>לא להרתיע עדים מלהעיד</strong> (לא לסכל תופעה חברתית רצויה). (ג) <strong>טיעון ההסדר השלילי</strong>: יש הסדר (פלילי) לגבי עדות שקר, ואין לחרוג ממנו. לגבי ההסדר השלילי - ברשימת העוולות האזרחיות אין עוולה של עדות שקר או של קשירת קשר לעדות שקר. כמו כן פקודת הנזיקין אינה קובעת שכל עבירה פלילית מהווה עילה בנזיקין אם לאדם נגרם נזק כתוצאה מהמעשה הפלילי. יצירת עוולה של עדות שקר היה סותר את תקנת הציבור בישראל. עם זאת יש לציין שאדם שנפגע מעדות שקר יכול לתקן את העוול במשפט חוזר ואם ינצח בו יוכל לקבל פיצויים. לאור כל האמור לעיל. הערעור נדחה</p>
			</td>
		</tr>
		<tr>
			<td style="width:90px">
			<p>ע&quot;א 9183/99 <strong>פניגשטיין נ&#39; חברת חברי המהפך</strong></p>
			</td>
			<td style="width:93px">
			<p><strong>תובע</strong>: חברות שקיבלו צ&#39;קים ללא כיסוי מחברה שפשטה רגל</p>

			<p><strong>נתבע</strong>: פניגשטיין, מנהל החברה שפשטה את הרגל</p>

			<p><strong>עילה</strong>: רשלנות, תרמית, הפח&quot;ח. עילות חוזיות של חתו&quot;ל והטעיה</p>
			</td>
			<td style="width:153px">
			<p>עובדות: חברות ללא בטוחות (ולכן מעמדן בין הנושים האחרים נמוך) תובעות את מנכ&quot;ל החברה שפשטה את הרגל על כך שהטעה אותן בהצגת מצבה של החברה כטוב יותר ממה שהיה.</p>

			<p>&nbsp;</p>

			<p>השאלה המשפטית:</p>

			<p>האם קיימת חובת זהירות של מנהל החברה כלפי הנושים?</p>
			</td>
			<td style="width:162px">
			<p>בבית-המשפט המחוזי נתבעו גם גזבר החברה ועובד בכיר נוסף אשר לא הוכחה אחריותו, אך המערער והגזבר נמצאו אחראים יחד ולחוד בעילת רשלנות (ובעילות האחרות), זאת משום יחסי מסחר של עשרות שנים שיצרו יחסי אמון המקימים חובת זהירות וחובת גילוי אודות מצב החברה.</p>

			<p>נקבע שאין בכך שפעלו בשם החברה כדי לשלול את אחריותם האישית.</p>
			</td>
			<td style="width:441px">
			<p><strong>מצא</strong>: על מנת לקבוע אם מנהל החברה פעל ברשלנות יש לקבוע האם יש לו חובת זהירות כלפי הנושים. יש להפריד בין אישיותה המשפטית של החברה ובין אישיותם המשפטית של נושאי המשרה בה. פניגשטיין הודיע לחברות שהוא לא מוכן לערוב אישית להתחייבויות החברה ולמרות זאת הסכימו המשיבות להתקשר עם החברה בחוזה. כמו כן מדובר בהתקשרות עסקית בין צדדים שווים, שאיש מהם אינו מצוי בעמדת כוח מיוחדת ביחס לאחר. לא מדובר בנסיבות המצדיקות שינוי כה קיצוני בהקצאת הסיכונים הרגילה שנוטלים על עצמם צדדים לעסקאות בין תאגידים. לאור האמור לעיל <strong>לא ניתן לקבוע</strong> שלמנהל החברה יש <strong>חובת זהירות</strong> כלפי נושי החברה.</p>

			<p>הערעור התקבל</p>
			</td>
		</tr>
		<tr>
			<td style="width:90px">
			<p>ע&quot;א 243/80 <strong>עיריית ירושלים נ&#39; גורדון</strong></p>
			</td>
			<td style="width:93px">
			<p><strong>תובע</strong>:</p>

			<p>בעל רכב לשעבר</p>

			<p><strong>נתבע</strong>:</p>

			<p>עיריית ירושלים</p>

			<p><strong>עילה</strong>: רשלנות</p>
			</td>
			<td style="width:153px">
			<p>עובדות: גורדון מכר את מכוניתו. אחרי המכירה הוא החל לקבל מעיריית ירושלים דו&quot;חות עקב עבירות קנס שבצע בעל המכונית החדש, ולמרות שהיה בקשר עם העירייה בנוגע לעניין, בשלב מסוים אף נאסר. משהעירייה סירבה לשלם לו פיצויים, הוא הגיש תביעה כספית נגדה לתשלום פיצויים.</p>

			<p>השאלה המשפטית: האם יש עילת תביעה ברשלנות נגד רשות הממונה על הגשת תביעות, ואם כן &ndash; האם הסתמכות רשות כזו על משרד הרישוי כבנסיבות העניין, היא בגדר רשלנות.</p>
			</td>
			<td style="width:162px">
			<p>בית-המשפט השלום דחה את התביעה על הסף, וזאת משום שהעירייה הסתמכה על נתונים שקיבלה ממשרד הרישוי, ולכן אין לומר שהתרשלה. עוד נקבע שהמאסר לא נגרם מתוך מעשה או מחדל של העירייה, אלא בעקבות אי-התייצבות התובע למשפט והתעלמותו מפסק-הדין שנשלח לו.</p>

			<p>הערעור לבהמ&quot;ש המחוזי התקבל, בקביעה שאמנם רשאית העירייה להסתמך על רישומי רשות הרישוי, אך מרגע שגורדון הביא לידיעתה את הטעות ברישומים &ndash; אין היא יכולה להסתמך עליהם עוד.</p>
			</td>
			<td style="width:441px">
			<p><strong>ברק</strong>: עוולת הרשלנות כוללת 3 יסודות: חובת זהירות, התרשלות ונזק. כמו כן יש להראות קש&quot;ס &quot;עובדתי&quot; ו&quot;משפטי&quot; בין ההתרשלות לנזק. חובת הזהירות מתחלקת גם היא ל-2: מושגית וקונקרטית. &quot;נקודת המוצא העקרונית היא, כי מקום שניתן לצפות נזק, כעניין טכני, קיימת חובת זהירות <strong>מושגית</strong>, אלא אם כן קיימים שיקולים של מדיניות משפטית&quot;&ndash; כלומר איזון אינטרסים בין חופש פעולה והגנה על הגוף, מעמסה כספית על המזיק או הניזוק. כמובן שהכל נעשה באופן אובייקטיבי ובהתאם לצרכי החברה. בעבר, לרשויות ציבור הייתה חסינות אולם כיום בוטלה חסינות זו. הנימוקים לקיומה של חובת זהירות <strong>מושגית</strong> של רשות ציבור הם רבים: עקרון השוויון בפני החוק, גוף ציבורי הוא מפזר נזק יעיל. כמו כן במקרה זה הפעולה היא במסגרת סמכותה הסטטוטורית ובתחום המשפט הציבורי. על כן ככלל יש חובת זהירות <strong>מושגית של רשויות ציבור</strong> <strong>כלפי אזרחים</strong>. האם קיימת חובת זהירות <strong>קונקרטית</strong> של עיריית ירושלים כלפי גורדון? &quot;התשובה לכך טמונה במבחן הצפיות. השאלה היא, אם המערערת צפתה הלכה למעשה- ואם לאו, אם היא יכלה לצפות (כעניין טכני)- כי התרשלותה תגרום נזק למשיב&quot; כל עוד העירייה לא ידעה שהדו&quot;חות שלה מגיעים לאדם הלא נכון לא חלה עליה חובת זהירות קונקרטית אולם החל מהרגע שהייתה מודעת לתקלה העירייה יכלה לצפות שלגורדון ייגרם נזק אם תתרשל.</p>

			<p>הערעור נדחה</p>
			</td>
		</tr>
		<tr>
			<td style="width:90px">
			<p>ע&quot;א 915/91 <strong>מדינת ישראל נ&#39; לוי</strong></p>
			</td>
			<td style="width:93px">
			<p><strong>תובע: </strong></p>

			<p>בני משפחתו של לוי שמת מפגיעת מונית</p>

			<p>&nbsp;</p>

			<p><strong>נתבע: </strong></p>

			<p>מדינת ישראל &ndash; המפקח על הביטוח</p>

			<p>&nbsp;</p>

			<p><strong>עילה</strong>: רשלנות והפח&quot;ח</p>
			</td>
			<td style="width:153px">
			<p>עובדות: אבי התובעים נהרג בתאונת דרכים ע&quot;י מונית שהביטוח בה היה מכוסה בפוליסה של חברת ביטוח זרה שקרסה ולא ניתן לתבוע אותה. תובע את מדינת ישראל שהתרשלו במתן רישיון לחברת הביטוח. השאלה המשפטית: האם צפיות בפועל בהכרח יוצרת צפיות נורמטיבית וחובת זהירות קונקרטית?</p>
			</td>
			<td style="width:162px">
			<p>בית-המשפט המחוזי קיבל את התביעה ומצא את המדינה (המפקח) אחראית על מתן הרישיון ברשלנות ובהפרת חובה חקוקה</p>
			</td>
			<td style="width:441px">
			<p><strong>שמגר</strong>: צפיות נורמטיבית תישלל כאשר טעמים של מדיניות משפטית תומכים בכך. השיקולים מתחלקים ל-2: שיקולים של דיני הנזיקין ושיקולים מחוץ לדיני הנזיקין. הסוג הראשון מתמצה בעקרון ה&quot;שכנות&quot; ושולל את קיומה של חובת הזהירות אם הצדדים &quot;רחוקים&quot; זה מזה. הסוג השני יכול לשלול את קיומה של חובת זהירות גם אם שכנות וצפיות מתקיימים. מה יש לבחון כדי לקבוע אם יש זיקה/שכנות &ndash; א. סוג הפעולה &ndash; האם המזיק הוא בעל מקרקעין, בעל מקצוע מסוים, בעל שליטה על נכס וכו&#39;.</p>

			<p>ב. מעשה או מחדל?</p>

			<p>ג. האם הנזק לניזוק הוא כתוצאה מהמעשה/מחדל של הנתבע או כתוצאה מגורם אחר?</p>

			<p>ד. נזק פיזי או כלכלי?</p>

			<p>ככל שהפעולה רחוקה יותר (מחדל לעומת מעשה, נזק כלכלי לעומת פיזי וכו&#39;) גם אם יש צפיות אין לגזור את קיומה של שכנות, ועל העיון בשאלת קיומה של השכנות להיות מדוקדק יותר.</p>

			<p>(הערעור התקבל)</p>
			</td>
		</tr>
		<tr>
			<td style="width:90px">
			<p>ע&quot;א 10078/03<strong> אורי שתיל נ&#39; מ&quot;י</strong></p>
			</td>
			<td style="width:93px">
			<p><strong>תובע: </strong></p>

			<p>אורי שתיל, בעליו של משק חקלאי</p>

			<p>&nbsp;</p>

			<p><strong>נתבעת</strong>:</p>

			<p>מדינת ישראל &ndash; משרד החקלאות</p>

			<p>&nbsp;</p>

			<p><strong>עילה:</strong></p>

			<p>רשלנות והפח&quot;ח</p>
			</td>
			<td style="width:153px">
			<p>עובדות המקרה: אורי שתיל החל לגדל ציפורן, צמח שדורש רמת מליחות מסוימת במים. עם השנים מליחות המים עלתה והסבה לגידוליו נזקים רבים. למרות זאת הגורמים במשרד החקלאות התירו לו להרחיב את שטחי גידוליו. שתיל פנה לחברת מקורות בדרישה לפצותו על הנזק אך בקשתו נדחתה. השאלה המשפטית: האם חברת מקורות נהגה ברשלנות כלפי שתיל?</p>
			</td>
			<td style="width:162px">
			<p>בית-המשפט המחוזי פסק כי השליטה הבלעדית במקורות המים, המוקנית למדינה מכוח הדין, וחובתה לנהל מקורות אלה כראוי, מטילות עליה אחריות כלפי צרכני המים. זו נובעת מחובתן העקרונית של רשויות השלטון &ndash; חובת זהירות מושגית &ndash; לספק לצרכנים מים באיכות טובה, ומקיומה של חובה קונקרטית כלפי שתיל. נמצא, כי חובה זו הופרה וכי התרשלות זו היא הגורם העיקרי לנזק שנגרם למשק שתיל<span dir="LTR">.</span></p>
			</td>
			<td style="width:441px">
			<p><strong>לוי</strong>: &quot;הוכחתה של אחריות ברשלנות מחייבת, כידוע, קיומם של שלושה יסודות: נזק, אשם, וקשר סיבתי בין השניים.&quot; לשיטתו של השופט לוי קביעתה של <strong>חובת זהירות מושגית אינה תורמת במאומה</strong>, משום שחובת זהירות כללית יש תמיד (והרי בשני מקרים בלבד בתולדות הפסיקה הישראלית החובה המושגית נשללה), ובסוף מה שקובע הוא נסיבות כל עניין ועניין, ולכן מספיקה בחינת התקיימות החובה הקונקרטית. לכן הוא יבקש לבדוק קודם כל האם התקיימה בענייננו התרשלות, ואח&quot;כ האם התקיימה חובה קונקרטית (במקום דרך הניתוח השגורה בפסיקה: לבדוק ראשית האם קיימת חובה מושגית, כמסגרת נורמטיבית הגודרת את הדיון כולו, אז לבדוק האם מתקיימת חובה קונקרטית, ורק אז לבדוק האם זו הופרה).</p>

			<p>(הערעור נדחה )</p>
			</td>
		</tr>
		<tr>
			<td style="width:90px">
			<p>ע&quot;א 2714/02 <strong>פלונית נ&#39; מרכז רפואי &#39;בני ציון&#39; חיפה</strong></p>
			</td>
			<td style="width:93px">
			<p><strong>תובעת</strong>:</p>

			<p>אישה שהעובר שבבטנה אובחן ללא רוח חיים לפני הלידה</p>

			<p>&nbsp;</p>

			<p><strong>נתבע</strong>:</p>

			<p>המרכז הרפואי בו טופלה</p>
			</td>
			<td style="width:153px">
			<p>עובדות: המערערת הרגישה שהעובר בבטנה לא זז. העובר נמצא מת כתוצאה מכריכה של חבל הטבור סביב צווארו. כמה ימים לפני כן הוחלט בביה&quot;ח לבצע ניתוח קיסרי אך ההחלטה בוטלה והוחלט להמתין ללידה רגילה. אם הניתוח הקיסרי היה מתבצע המוות היה נמנע.</p>

			<p>השאלה המשפטית: האם המרכז הרפואי ורופאיו אחראים בנזיקין כלפי היולדת ובעלה?</p>
			</td>
			<td style="width:162px">
			<p>המחוזי פסק שביה&quot;ח ורופאיו לא אחראים בנזיקין כלפי התובעת ובעלה, משום שאף בהנחה שהייתה התרשלות בכך שלא נעשה ניתוח קיסרי, אין קשר סיבתי בין התרשלות זו לבין התוצאה המצערת של מות העובר</p>
			</td>
			<td style="width:441px">
			<p><strong>נאור</strong>: מסכימה עם בית-המשפט המחוזי שגם בהנחה שהייתה התרשלות מכיוון שלא נעשה ניתוח קיסרי, אין קשר סיבתי בין ההתרשלות לבין התוצאה של מות העובר.</p>

			<p>נאור מסכימה גם עם הקביעה של המחוזי לפיה &quot;גם אין בפני ראיה רפואית הקובעת כי הצורך בניתוח קיסרי הינו בשל חשש למות העובר כתוצאה מהסתבכות חבל הטבור.&quot; אמנם יש קשר בין אי-ביצוע הניתוח הקיסרי לבין מות העובר אך מדובר בקשר סיבתי <strong>עובדתי</strong>, לא <strong>משפטי</strong>. הקשר הסיבתי המשפטי נבחן לפי מבחן הצפיות &ndash; איש לא יכול היה לצפות שאם לא היה מבוצע הניתוח התוצאה תהיה מות התינוק עקב כריכת חבל הטבור.</p>

			<p>המערערים טוענים שצפיות המזיק צריכה להיות כללית בלבד כדי שיהיה חב ברשלנות, אך טענה זו לא עוזרת להם משום שכאן סיבת הנזק היא שונה לחלוטין מן הצפוי.</p>
			</td>
		</tr>
	</tbody>
</table>
